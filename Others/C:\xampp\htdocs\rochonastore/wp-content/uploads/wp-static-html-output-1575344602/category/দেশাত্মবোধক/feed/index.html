<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	
xmlns:georss="http://www.georss.org/georss" xmlns:geo="http://www.w3.org/2003/01/geo/wgs84_pos#"
>

<channel>
	<title>দেশাত্মবোধক &#8211; রচনা স্টোর</title>
	<atom:link href="https://rochonastore.github.io/category/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/feed" rel="self" type="application/rss+xml" />
	<link>http://rochonastore.github.io/</link>
	<description>অনলাইনে বাংলা রচনার এক অনন্য সমাহার!</description>
	<lastBuildDate>Sat, 09 Nov 2019 06:27:33 +0600</lastBuildDate>
	<language>en-GB</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.3</generator>

<image>
	<url>https://rochonastore.github.io/wp-content/uploads/2018/12/cropped-logo00-32x32.png</url>
	<title>দেশাত্মবোধক &#8211; রচনা স্টোর</title>
	<link>http://rochonastore.github.io/</link>
	<width>32</width>
	<height>32</height>
</image> 
	<item>
		<title>স্বদেশপ্রেম</title>
		<link>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae</link>
				<comments>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae#comments</comments>
				<pubDate>Mon, 24 Dec 2018 14:55:54 +0000</pubDate>
		<dc:creator><![CDATA[Md Byazid Hasan Ashik]]></dc:creator>
				<category><![CDATA[দেশাত্মবোধক]]></category>
		<category><![CDATA[বাংলা রচনা]]></category>
		<category><![CDATA[দেশপ্রেম]]></category>
		<category><![CDATA[স্বদেশপ্রেম]]></category>

		<guid isPermaLink="false">https://rochonastore.github.io/?p=80</guid>
				<description><![CDATA[<p>Image by khurshid alam from Pixabay ভূমিকা: বৃহত্তর অর্থে মানুষ ধরিত্রীর সন্তান। কিন্তু পৃথিবী সুনির্দিষ্ট অর্থে তার জন্মপরিচয়ের ঠিকানা নয়। প্রতিটি মানুষ জন্ম নেয় পৃথিবীর&#8230;</p>
<p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae">স্বদেশপ্রেম</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></description>
								<content:encoded><![CDATA[<div class="pf-content"><p>Image by <a href="https://pixabay.com/users/fotomatik-9455078/?utm_source=link-attribution&amp;utm_medium=referral&amp;utm_campaign=image&amp;utm_content=3543466">khurshid alam</a> from <a href="https://pixabay.com/?utm_source=link-attribution&amp;utm_medium=referral&amp;utm_campaign=image&amp;utm_content=3543466">Pixabay</a></p>
<h4><span style="text-decoration: underline;"><strong>ভূমিকা: </strong></span></h4>
<p>বৃহত্তর অর্থে মানুষ ধরিত্রীর সন্তান। কিন্তু পৃথিবী সুনির্দিষ্ট অর্থে তার জন্মপরিচয়ের ঠিকানা নয়। প্রতিটি মানুষ জন্ম নেয় পৃথিবীর একটা নির্দিষ্ট ভূখণ্ডে, যা তার কাছে তার স্বদেশ। এই স্বদেশের সঙ্গেই গড়ে ওঠে তার নাড়ির সম্পর্ক। স্বদেশের জন্যে তার মনে জন্ম নেয় নিবিড় ভালোবাসা। এই ভিন্নধর্মী অনন্য ভালোবাসাই হচ্ছে স্বদেশপ্রেম। এই প্রেমই স্বদেশের প্রতি গভীর ভক্তি ও শ্রদ্ধাকে আবেগ-নিটোল করে তোলে। কবির কণ্ঠে তারই আবেগাপ্লুত প্রগাঢ় উচ্চারণ-</p>
<p style="text-align: center;">“সার্থক জন্ম আমার জন্মেছি এই দেশে।</p>
<p style="text-align: center;">সার্থক জনম মাগো তোমায় ভালোবেসে।”</p>
<h4><span style="text-decoration: underline;"><strong>স্বদেশপ্রেম কী: </strong></span></h4>
<p>স্বদেশপ্রেম মানব জীবনের শ্রেষ্ঠ সম্পদ ও সহজাত প্রবৃত্তি। মানুষ যে দেশে জন্মগ্রহণ করে সেটিই তার জন্মভূমি। জন্মভূমির প্রতি, স্বজাতির প্রতি, মাতৃভাষার প্রতি ভালোবাসা ও গভীর শ্রদ্ধাবোধই স্বদেশপ্রেম। দেশপ্রেমীর নিজ দেশের প্রতি রয়েছে অকৃত্রিম ভালোবাসা, সীমাহীন আনুগত্য। বিশ্বের উন্নত জাতিগুলো স্বদেশের জন্য আত্মত্যাগ করেই উন্নতির স্বর্ণশিখরে আরোহণ করেছে। স্বদেশপ্রেম না থাকলে দেশ ও জাতির উন্নতি আশা করা যায় না। স্বয়ংসম্পূর্ণ ও সুখী দেশ গড়তে হলে তাই নাগরিকদের অবশ্যই স্বদেশপ্রেমী হতে হবে।</p>
<h4><span style="text-decoration: underline;"><strong>স্বদেশপ্রেমের উৎস:</strong></span></h4>
<p>প্রত্যেক ব্যক্তি নিজের দেশকে ভালোবাসে। সকল জীবের মধ্যেই এ গুণ বিদ্যমান। বন্যপশুকে বনভূমি ছেড়ে লোকালয়ে আনলে, পাখিকে নীড়চ্যুত করলে তারা আর্তনাদ শুরু করে। এটি করে নিজ আবাসস্থানের প্রতি ভালোবাসার টানে। নিজ আবাসের প্রতি ভালোবাসা থেকে জন্ম নেয় স্বদেশের প্রতি ভালোবাসা। স্বদেশের মাটি, পানি, আলো, বাতাস যেন আমাদের জীবনেরই অঙ্গ। এগুলো থেকে বিচ্ছিন্ন হওয়া অঙ্গহানির শামিল। এগুলোর প্রতি মমত্ববোধ থেকেই সৃষ্টি হয় স্বদেশপ্রেম। দেশের মাটির প্রতি মমত্ববোধের সাথে মিশে থাকে শ্রদ্ধা, প্রীতি ও গৌরববোধের আকাঙ্ক্ষা।</p>
<h4><span style="text-decoration: underline;"><strong>স্বদেশপ্রেমের স্বরূপ: </strong></span></h4>
<p>মানুষ সমগ্র বিশ্বের বাসিন্দা হলেও একটি নির্দিষ্ট ভূখণ্ডে সে বেড়ে উঠে। একটি বিশেষ দেশের অধিবাসী হিসেবে সে পরিচয় লাভ করে। এ দেশই তার জন্মভূমি, তার স্বদেশ। মানুষ স্বদেশে জন্মগ্রহণ করে ও স্বদেশের ভালোবাসায় লালিত-পালিত হয়। নিজেকে প্রকৃত মানুষ হিসেবে গড়ে তোলার সকল উপাদান সে স্বদেশ থেকে পায়। ফলে স্বদেশের প্রতি প্রবল মমত্ববোধ সৃষ্টি হয়। এ জন্য মানুষ স্বদেশের গৌরবে গৌরবান্বিত হয় এবং স্বদেশের অপমানে অপমাণিত হয়। স্বদেশের স্বাধীনতা ও মান-মর্যাদা রক্ষার জন্য নিজের প্রাণ উৎসর্গ করতে প্রস্তুত থাকে। কবি ঈশ্বরচন্দ্র গুপ্ত তাই লিখেছেন-</p>
<p style="text-align: center;">“মিছা মণিমুক্তা হেম স্বদেশের প্রিয় প্রেম<br />
তার চেয়ে রত্ন নাই আর।”</p>
<h4><span style="text-decoration: underline;"><strong>স্বদেশপ্রেমের প্রকাশ: </strong></span></h4>
<p>স্বদেশপ্রেম মানব হৃদয়ে লালিত হয়। আর স্বদেশপ্রেম প্রকাশ পায় জাতীয় জীবনের দুঃসময়ে মানুষের কর্মের মাধ্যমে। স্বদেশের স্বাধীনতা রক্ষায়, স্বদেশের মানুষের কল্যাণ সাধনে মানুষের মনে স্বদেশপ্রেম জেগে ওঠে। যাঁরা দেশের জন্য জীবন উৎসর্গ করেছেন, দেশের জন্য সংগ্রাম করেছেন তাদের নাম ও কীর্তি চিরকাল স্মরণীয় হয়ে থাকবে। তাঁদের সে প্রেম ও আত্মত্যাগ ভবিষ্যৎ প্রজন্মকে দেশপ্রেমে উদ্বুদ্ধ করবে চিরকাল। স্বদেশের তরে জীবন উৎসর্গকারীরা সমগ্র বিশ্বের শ্রেষ্ঠ সন্তান। তাই কবি রবীন্দ্রনাথ ঠাকুরের ভাষায় বলতে হয়-</p>
<p>&#8220;ও আমার দেশের মাটি, তোমার পরে ঠেকাই মাথা।<br />
তোমাতে বিশ্বময়ীর তোমাতে বিশ্বমায়ের আঁচল পাতা।&#8221;</p>
<h4><strong><span style="text-decoration: underline;">দেশপ্রেমের ভিন্নতর বহিঃপ্রকাশ: </span></strong></h4>
<p>কেবল দেশকে ভালোবাসার মধ্যে দেশপ্রেম সীমাবদ্ধ নয়। দেশকে বিভিন্ন ক্ষেত্রে এগিয়ে নেওয়া যেমন শিল্প সাহিত্য, বিজ্ঞান, অর্থনীতি, সমাজনীতি প্রভৃতির ক্ষেত্রে অবদান রাখাও দেশপ্রেমের বহিঃপ্রকাশ। সম্প্রতি ২৬ মার্চ জাতীয় প্যারেড গ্রাউন্ডে লাখো কণ্ঠে সোনার বাংলা গাইতে ২ লক্ষ ৫৪ হাজার ৬৮১ জন মানুষের একত্রিত হওয়া দেশপ্রেমরই বহিঃপ্রকাশ। দেশের কল্যাণ ও অগ্রগতিতে ভূমিকা রেখে বিশ্বসভ্যতায় গৌরব বাড়ানো যায়। রবীন্দ্রনাথ, নজরুল, ড. মুহাম্মদ ইউনুস, সাকিব আল হাসান প্রমুখের গৌরবময় অবদানের জন্য বিশ্বে আমাদের ভাবমূর্তি উজ্জ্বল হয়েছে। দেশপ্রেমের উজ্জ্বল বহিঃপ্রকাশ আমরা নবী করীম (স.) এর মধ্যে দেখতে পাই, দেশকে ভালোবেসে তিনি বলেছিলেন- “হে মাতৃভূমি তোমার লোকেরা যদি আমার বিরুদ্ধে ষড়যন্ত্র না করত তবে আমি কখনই তোমাকে ছেড়ে যেতাম না।”</p>
<h4><span style="text-decoration: underline;"><strong>স্বদেশপ্রেমের অভিব্যক্তি: </strong></span></h4>
<p>দেশ ও দেশের প্রতি মানুষের যে বন্ধন ও আকর্ষণ তা থেকেই স্বদেশপ্রেমের জন্ম। আর সেই কারণে জন্মভূমি মানুষের কাছে কেবল সকল দেশের সেরা নয়, তাকে স্বর্গের চেয়েও সেরা বলে মনে হয়। এই স্বদেশ চেতনাই কবি জীবনানন্দের অন্তরে সঞ্চার করেছিল এক অতিরেক আবেগের :</p>
<p style="text-align: center;">&#8220;বাংলার রূপ আমি দেখিয়াছি, তাই<br />
আমি পৃথিবীর রূপ খুঁজিতে যাই না আর।&#8221;</p>
<p>স্বদেশপ্রেম মানবচিত্তে ফাল্গুধারার মতো সদা সহমান থাকে। কিন্তু বিশেষ বিশেষ সময়ে, বিশেষ বিশেষ পরিস্থিতিতে তার আবেগোচ্ছল উৎসারণ ঘটে। যখন দেশের মানুষের মধ্যে জাতীয় ঐক্য গড়ে তোলার প্রয়োজন হয়, প্রয়োজন হয় জাতির ভাবসম্মিলনের, তখন দেশাত্মবোধ ধর্ম-বর্ণ-গোত্র ভেদ ভুলে একই ভাবচেতনা দেশবাসীকে উদ্বুদ্ধ করে। স্বদেশপ্রেমের সেই শুভ উদ্বোধনে তখন অন্তর জুড়ে বাজে স্বপ্ন দিয়ে ঘেরা স্মৃতি দিয়ে তৈরি স্বদেশ বন্ধনার গান : ‘সকল দেশের রাণী সে যে আমার জন্মভূমি।’</p>
<h4><span style="text-decoration: underline;"><strong>স্বদেশপ্রেম ও বিশ্বপ্রেম: </strong></span></h4>
<p>স্বদেশকে ভালোবাসার মধ্য দিয়ে বিশ্বকে ভালোবাসার বহিঃপ্রকাশ ঘটে। স্বদেশপ্রেম কখনও বিশ্বপ্রেমের বাধা হয় না। দেশপ্রেম যদি বিশ্ববন্ধুত্ব ও ভ্রাতৃত্বের সহায়ক না হয় তবে তা প্রকৃত দেশপ্রেম হতে পারে না। জাতি, ধর্ম, বর্ণ নির্বিশেষে সকলকেই দেশপ্রেমের চেতনায় উৎসাহিত হতে হবে। যে নিজের দেশকে ভালোবাসে না সে অন্য দেশ, ভাষা, গোষ্ঠী তথা মানুষকে ভালোবাসতে পারবে না। তাই দেশপ্রেমের মধ্যেই বিশ্বপ্রেমের প্রকাশ ঘটে।</p>
<h4><span style="text-decoration: underline;"><strong>দেশপ্রেম ও বিশ্বপ্রেমের মধ্যে সম্পর্ক: </strong></span></h4>
<p>বিশ্বকবি রবীন্দ্রনাথ এর মতে, জাতীয়তা ও স্বদেশপ্রেম যখন সংকীর্ণতার অন্ধকূপে বন্দি হয়ে উগ্র ছিন্নমস্তা রূপ ধারণ করে, তখন বিশ্বপ্রেম পদদলিত হয়। স্বদেশকে একমাত্র পরমপ্রিয় মনে করে আমরা বিশ্বকে শত্রু মনে করি এবং তাকে ধংস্ব করবার জন্য ধাবিত হই। তখন শুভ বিচার-বুদ্ধি স্বদেশপ্রেমের অন্ধ আবেগে লুপ্ত হয়। ফলে পরস্পর হানাহানি এবং অবারিত রক্তক্ষয় অনিবার্যরুপে দেখা দেয়। আর, নানা মারণাস্ত্র আবিষ্কারের ফলে সেই হানাহানি অচিরেই ধারণ করে বিভীষিকাময় রূপ। এ প্রসঙ্গে রবীন্দ্রনাথের কবিতায় দুটি চরণ দুটি প্রণিধানযোগ্য-<br />
&#8220;ও আমার দেশের মাটি, তোমার পরে ঠেকাই মাথা,<br />
তোমাতে বিশ্বময়ীর-তোমাতে বিশ্বময়ের আচল পাতা।&#8221;</p>
<h4><span style="text-decoration: underline;"><strong>দেশপ্রেমের উপায়: </strong></span></h4>
<p>&#8220;স্বদেশের উপকারে নাই যার মন/কে বলে মানুষ তারে পশু সেই জন।&#8221;<br />
পবিত্র ইসলাম ধর্মে ঘোষিত হয়েছে &#8216;দেশপ্রেম ইমানের অঙ্গ&#8217;। পৃথিবীতে এমন কোনো ধর্ম নেই যেখানে দেশকে ভালোবাসার নির্দেশ দেয়া হয় নি। দেশ ও জাতির কল্যাণে আত্মত্যাগকে সর্বোচ্চ মর্যাদা দেয়া হয়েছে। মানুষ জীবনে যেকোনো সময় যেকোনো স্থান থেকে দেশকে ভালোবাসতে পারে। স্বীয় দায়িত্ব সুষ্ঠুভাবে পালনের মধ্য দিয়ে দেশপ্রেম নিহিত। দেশের কল্যাণে ও অগ্রগতিতে ভূমিকা রেখে, বিশ্বসভ্যতায় অবদান রেখে দেশের গৌরব বাড়ানো যায়। বস্তুত নিজের দৈন্যদশাকে তুচ্ছ করতে হবে এবং দেশ ও জাতির বৃহত্তর কল্যাণে নিজেকে উৎসর্গ করতে হবে।</p>
<h4><span style="text-decoration: underline;"><strong>সাহিত্যের আয়নায় দেশপ্রেম: </strong></span></h4>
<p>বিভিন্ন কবি সাহিত্যিক তাদের কবিতা, কাব্য, নাটক, গান, উপন্যাস প্রভৃতি লেখনির মাধ্যমে তাদের দেশপ্রেমকে ফুটিয়ে তুলেছেন। আধুনিক যুগে বাংলা সাহিত্যে দেশপ্রেমের বিকাশ ঘটে ব্রিটিশ আমল থেকেই। নীলদর্পণ, আনন্দমঠ, মেঘনাদ বধ প্রভৃতি গ্রন্থে দেশপ্রেমের প্রকাশ ঘটেছে। এছাড়া নজরুল ইসলাম, রবীন্দ্রনাথ, জীবনানন্দ দাশ প্রমুখের সাহিত্যে দেশপ্রেমের প্রকাশ ঘটেছে।</p>
<h4><span style="text-decoration: underline;"><strong>ছাত্রজীবনে স্বদেশপ্রেমের শিক্ষা: </strong></span></h4>
<p>স্বদেশপ্রেম মানুষের সহজাত প্রবৃত্তি হলেও এ গুণটি তাকে অর্জন করতে হয়। তাই ছাত্রজীবন থেকেই দেশপ্রেমের দীক্ষা গ্রহণ করতে হয়। দেশের মাটি ও মানুষকে ভালোবাসতে হবে। ছাত্রজীবনে যে দেশপ্রেম মানুষের মধ্যে সৃষ্টি হয় তা মনে আজন্ম লালিত হয়। আজকের ছাত্ররাই আগামী দিনের ভবিষ্যৎ। ভবিষ্যতে দেশের ভালো-মন্দ তাদের উপর অর্পিত হবে। সবার আগে দেশের বিপদে-আপদে ও প্রয়োজনে ছাত্রদেরকেই এগিয়ে আসেত হবে। প্রয়োজনে দেশের স্বার্থে ছাত্রদেরকে জীবন উৎসর্গ করতে হবে। যেমনটি ছাত্ররা করেছিল ১৯৫২ সালের মাতৃভাষার মর্যাদা রক্ষার আন্দোলনে বুকের তাজা রক্ত দিয়ে এবং ১৯৭১ সালের স্বাধীনতা যুদ্ধে অকাতরে প্রাণ উৎসর্গ করে।</p>
<h4><span style="text-decoration: underline;"><strong>স্বদেশপ্রেমের বিকৃত রূপ: </strong></span></h4>
<p>স্বদেশপ্রেম পবিত্র। তা দেশ ও জাতির জন্যে গৌরবের। কিন্তু স্বদেশপ্রেম যদি উগ্র ও অন্ধরূপ নেয় তখন তা কল্যাণের পরিবর্তে ধ্বংসের পথ রচনা করে। অন্ধ স্বদেশপ্রেম উগ্র জাতীয়তাবাদের জন্ম দেয়। এ ধরনের উগ্র জাতীয়তাবাদ জাতিতে জাতিতে সংঘাত ও সংকটের কারণ হয়ে দাঁড়ায়। জার্মানিতে হিটলার ও ইতালিতে মুসোলিনি উগ্র জাতীয়তা ও অন্ধ দেশপ্রেমের যে নগ্ন বহিঃপ্রকাশ ঘটিয়েছিলেন তার ফলে দ্বিতীয় বিশ্বযুদ্ধের সময় লক্ষ লক্ষ লোককে বীভৎস মৃত্যু বরণ করতে হয়েছিল। বিপন্ন হয়েছিল বিশ্বমানবতা।</p>
<h4><span style="text-decoration: underline;"><strong>দেশপ্রেম ও রাজনীতি: </strong></span></h4>
<p>বস্তুত রাজনীতিবিদদের প্রথম ও প্রধান শর্তই হল দেশপ্রেম। স্বদেশপ্রেমের পবিত্র বেদিমূলেই রাজনীতির পাঠ। দেশপ্রেমে উদ্বুদ্ধ রাজনীতিবিদ দেশের সদজাগ্রত প্রহরী। কিন্তু বর্তমান রাজনীতিবিদদের চেহারা ভিন্ন। অধিকাংশ রাজনৈতিক দলই মহত্তর, বৃহত্তর কল্যানবোধ থেকে ভ্রষ্ট। ব্যক্তিক ও দলীয় স্বার্থচিন্তাই অনেক ক্ষেত্রে প্রবল। দেশের স্বার্থে, জাতির স্বার্থে, মানুষের প্রয়োজনে সর্বস্ব বিলিয়ে দেয়ার সাধনা, দেশপ্রেমের অঙ্গীকার ও সার্থকতা, তা এখন প্রায়ই অনুপস্থিত।</p>
<h4><span style="text-decoration: underline;"><strong>স্বদেশপ্রেমের দৃষ্টান্ত:</strong></span></h4>
<p>দেশে দেশে যাঁরা দেশপ্রেমের উজ্জ্বল উদাহরণ সৃষ্টি করে বরণীয় স্মরণীয় হয়ে আছেন তাঁরা সারা বিশ্বের মানুষের শ্রদ্ধা ও ভালোবাসায় সিক্ত। উপমহাদেশের স্বাধীনতা সংগ্রামে যেসব বাঙালি অসামান্য অবদান রেখেছেন তাঁদের মধ্যে নেতাজী সুভাষ বসু, চিত্তরঞ্জন দাশ, এ. কে. ফজলুল হক, মাওলানা ভাসানী, মনিরুজ্জামান ইসলামাবাদী প্রমুখ চিরদিন আমাদের প্রেরণা হয়ে থাকবেন। বিশ্বের অন্যান্য দেশেও বহু রাষ্ট্রনায়ক দেশ ও জাতিকে নবচেতনায় উদ্বুদ্ধ করেছেন। ইতালির গ্যারিবাল্ডি, আমেরিকার জর্জ ওয়াশিংটন, রাশিয়ার লেনিন, চীনের মাও সেতুঙ, ভিয়েতনামের হো. চি. মিন, তুরস্কের মোস্তফা কামাল পাশা, ভারতের মহাত্মা গান্ধী প্রমুখ দেশপ্রেমের জন্যেই চিরস্মরণীয় হয়ে থাকবেন। ’৭১-এর মুক্তিযুদ্ধে বঙ্গবন্ধু শেখ মুজিবের নেতৃত্বে বাংলাদেশের জনগণের দেশপ্রেম বিশ্বকে অবাক করে দিয়েছে।</p>
<h4><strong><span style="text-decoration: underline;">স্বদেশপ্রেমের প্রভাব:</span></strong></h4>
<p>স্বদেশেপ্রেমের মহৎ চেতনায় মানব চরিত্রের সৎ গুণাবলি বিকশিত হয়। মানুষের মন থেকে সংকীর্ণতা ও স্বার্থপরতা দূর হয়। স্বদেশপ্রেম মানুষকে উদার ও মহৎ করে, পরার্থে জীবন উৎসর্গ করতে প্রেরণা দেয়। স্বদেশপ্রেমের কারণেই মানুষ আত্মসুখ ত্যাগ করে দেশ ও জাতির কল্যাণ করে, দেশবাসীকে ভালোবাসো।</p>
<h4><strong><span style="text-decoration: underline;">উগ্র দেশপ্রেম: </span></strong></h4>
<p>দেশপ্রেম দেশ ও জাতির জন্য গৌরবের। কিন্তু উগ্র দেশপ্রেম ধ্বংসের কারণ হয়ে দাঁড়ায়। দুটি বিশ্বযুদ্ধ উগ্র জাতীয়তাবাদ তথা উগ্র দেশপ্রেমের বহিঃপ্রকাশ। জার্মানির হিটলার ও ইতালির মুসোলিনির উগ্র জাতীয়তা ও দেশপ্রেমের বহিঃপ্রকাশে লাখ লাখ মানুষের মৃত্যু হয়েছিল। তাই উগ্র দেশপ্রেম সব সময় অশুভ, চির অকল্যাণকর ও চির অশান্তির।</p>
<h4><span style="text-decoration: underline;"><strong>বর্তমান সামাজিক পরিস্থিতি ও দেশপ্রেম:</strong></span></h4>
<p>নগর কেন্দ্রীক সভ্যতায় মানুষ তার পাশের বাড়ির মানুষের কথাই ভুলে গেছে। মানুষ আজ নিজেকে নিয়ে ব্যস্ত। দেশের মানুষের চিন্তা করার মানসিকতা তার নেই। মানুষের মধ্যে বাঁচার তাগিদ আজ আর কেউ অনুভব করে না। কেননা মানুষের মধ্যে বাঁচা মানে দেশের জন্য দেশের মানুষের জন্য বাঁচা। কিন্তু সবাই এখন নিজের জন্য বাঁচতে চায়। তাই দেশ ও জাতির জন্য আমাদের এই মানসিকতা থেকে বেরিয়ে আসতে হবে।</p>
<h4><span style="text-decoration: underline;"><strong>উপসংহার: </strong></span></h4>
<p>দেশপ্রেম মানুষের জীবনের অন্যতম মহৎ চেতনা। তা মানুষকে স্বার্থপরতা, সম্প্রদায় ও গোষ্ঠীগত সংকীর্ণতা, রাজনৈতিক মতাদর্শগত ভেদাভেদ থেকে উর্ধ্বে উঠতে সহায়তা করে। উদ্বুদ্ধ করে দেশের কল্যাণে স্বার্থত্যাগ করে আত্মনিবেদনে। তাই ক্ষমতার লোভ ও দলীয় স্বার্থ চিন্তা কখনো সত্যিকার দেশপ্রেম হতে পারে না। বাংলাদেশ আজ স্বাধীন। একুশ শতকের পৃথিবীতে বিশ্ব সভায় মাথা তুলে দাঁড়ানোর জন্যে আজ দরকার দেশগঠনের কাজে সকলকে উদ্বুদ্ধ ও সমবেত করা। এজন্যে চাই ঐক্যবদ্ধ দেশব্রতী জাতীয় জাগরণ। তাহলেই দেশ সামাজিক, সাংস্কৃতিক, অর্থনৈতিক অগ্রগতির ধারায় অগ্রসর হতে পারবে। দেশগঠনে আমরা যেন শুভ চিন্তা ও ত্যাগের আদর্শ স্থাপন করতে পারি।</p>
</div><p><a class="a2a_button_facebook" href="https://www.addtoany.com/add_to/facebook?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25b8%25e0%25a7%258d%25e0%25a6%25ac%25e0%25a6%25a6%25e0%25a7%2587%25e0%25a6%25b6%25e0%25a6%25aa%25e0%25a7%258d%25e0%25a6%25b0%25e0%25a7%2587%25e0%25a6%25ae&amp;linkname=%E0%A6%B8%E0%A7%8D%E0%A6%AC%E0%A6%A6%E0%A7%87%E0%A6%B6%E0%A6%AA%E0%A7%8D%E0%A6%B0%E0%A7%87%E0%A6%AE" title="Facebook" rel="nofollow noopener" target="_blank"></a><a class="a2a_button_twitter" href="https://www.addtoany.com/add_to/twitter?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25b8%25e0%25a7%258d%25e0%25a6%25ac%25e0%25a6%25a6%25e0%25a7%2587%25e0%25a6%25b6%25e0%25a6%25aa%25e0%25a7%258d%25e0%25a6%25b0%25e0%25a7%2587%25e0%25a6%25ae&amp;linkname=%E0%A6%B8%E0%A7%8D%E0%A6%AC%E0%A6%A6%E0%A7%87%E0%A6%B6%E0%A6%AA%E0%A7%8D%E0%A6%B0%E0%A7%87%E0%A6%AE" title="Twitter" rel="nofollow noopener" target="_blank"></a><a class="a2a_dd addtoany_share_save addtoany_share" href="https://www.addtoany.com/share#url=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25b8%25e0%25a7%258d%25e0%25a6%25ac%25e0%25a6%25a6%25e0%25a7%2587%25e0%25a6%25b6%25e0%25a6%25aa%25e0%25a7%258d%25e0%25a6%25b0%25e0%25a7%2587%25e0%25a6%25ae&#038;title=%E0%A6%B8%E0%A7%8D%E0%A6%AC%E0%A6%A6%E0%A7%87%E0%A6%B6%E0%A6%AA%E0%A7%8D%E0%A6%B0%E0%A7%87%E0%A6%AE" data-a2a-url="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae" data-a2a-title="স্বদেশপ্রেম"></a></p><p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae">স্বদেশপ্রেম</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></content:encoded>
							<wfw:commentRss>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%b8%e0%a7%8d%e0%a6%ac%e0%a6%a6%e0%a7%87%e0%a6%b6%e0%a6%aa%e0%a7%8d%e0%a6%b0%e0%a7%87%e0%a6%ae/feed</wfw:commentRss>
		<slash:comments>4</slash:comments>
							</item>
		<item>
		<title>বাংলাদেশের মুক্তিযুদ্ধ</title>
		<link>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7</link>
				<comments>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7#comments</comments>
				<pubDate>Sun, 23 Dec 2018 17:28:46 +0000</pubDate>
		<dc:creator><![CDATA[Md Byazid Hasan Ashik]]></dc:creator>
				<category><![CDATA[দেশাত্মবোধক]]></category>
		<category><![CDATA[বাংলা রচনা]]></category>
		<category><![CDATA[বাংলাদেশের মুক্তিযুদ্ধ]]></category>
		<category><![CDATA[মুক্তিযুদ্ধ]]></category>
		<category><![CDATA[মুক্তিযুদ্ধ রচনা]]></category>

		<guid isPermaLink="false">https://rochonastore.github.io/?p=67</guid>
				<description><![CDATA[<p>Image from www.liberationwarmuseumbd.org ভূমিকা: স্বাধীনতা হলো একটি রাষ্ট্রের আজন্ম লালিত স্বপ্ন। স্বাধীন দেশের স্বাধীন নাগরিক হওয়ার মধ্যে যেমন গৌরব থাকে তেমনি পরাধীনতায় থাকে গ্লানি। আর&#8230;</p>
<p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7">বাংলাদেশের মুক্তিযুদ্ধ</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></description>
								<content:encoded><![CDATA[<div class="pf-content"><p>Image from <a href="https://www.liberationwarmuseumbd.org/photo-gallery/">www.liberationwarmuseumbd.org</a></p>
<h4><span style="text-decoration: underline;"><strong>ভূমিকা:</strong></span></h4>
<p>স্বাধীনতা হলো একটি রাষ্ট্রের আজন্ম লালিত স্বপ্ন। স্বাধীন দেশের স্বাধীন নাগরিক হওয়ার মধ্যে যেমন গৌরব থাকে তেমনি পরাধীনতায় থাকে গ্লানি। আর তাই পরাধীন হয়ে কেউ বাঁচতে চায় না। দাসত্বের শৃঙ্খলেও কেউ বাঁধা পড়তে চায় না। বাঙালি জাতিও চায়নি বছরের পর বছর ধরে শাসনে-শোষণে পাকিস্তানিদের দাস হয়ে থাকতে। তাই তারা শৃঙ্খল ভেঙ্গে বেরিয়ে পড়েছিল আন্দোলনে, সোচ্চার হয়েছিল স্বাধীনতা সংগ্রামে। রক্ত দিয়ে, জীবন দিয়ে বীর বাঙালি ছিনিয়ে এনেছে স্বাধীনতাকে। ৩০ লক্ষ প্রাণের বিনিময়ে, লাখো বীরাঙ্গনার সম্ভ্রম হারানোর বিনিময়ে ১৯৭১ সালে অর্জিত হয়েছে এ দেশের স্বাধীনতা। মুক্তিকামী মানুষ হারিয়েছে তার সর্বস্ব। কিন্তু সব হারিয়েও তারা অর্জন করেছে স্বাধীন সার্বভৌম স্বপ্নের একটি দেশ-বাংলাদেশ।</p>
<h4><span style="text-decoration: underline;"><strong>প্রেক্ষাপট:</strong></span></h4>
<p>১৯৪৭ সালে দ্বিজাতিতত্ত্বের ভিত্তিতে স্বাধীন পাকিস্তান রাষ্ট্র প্রতিষ্ঠিত হলেও বাঙালি জাতি কোনো স্বাধীন রাষ্ট্র পায়নি। কারণ পশ্চিম পাকিস্তানির কখনোই পূর্ব পাকিস্তানকে সমমর্যাদা দেয়নি। বরং সব সময়ই চেয়েছিল পূর্ব পাকিস্তানকে দমিয়ে রাখতে। এ যেন রাষ্ট্রের ভেতরে আর এক গোলামী রাষ্ট্র। পশ্চিম পাকিস্তানির সাংস্কৃতিক, অর্থনৈতিক, সামরিক ও রাজনৈতিক বৈষম্যে জর্জরিত করতে থাকে পূর্ব পাকিস্তানকে। পণ্যের কাঁচামাল, উৎপাদন, আয়, রপ্তানি আয় পূর্ব পাকিস্তানে বেশি হলেও পূর্ব পাকিস্তানের জন্য ব্যয় হতো খুবই সামান্য। দেশের মোট ব্যয়ের সিংহ ভাগই ব্যয় হতো পশ্চিম পাকিস্তানের জন্য। পশ্চিম পাকিস্তানের প্রতিরক্ষায় যেখানে ৯৫% ব্যয় হত সেখানে পূর্ব পাকিস্তানের প্রতিরক্ষায় ব্যয় হত ৫ শতাংশ। ১৯৭০’র নির্বাচনে আওয়ামী লীগ নির্বাচিত হলেও পশ্চিমা শাসকগোষ্ঠী কোনোভাবেই বাঙালির হাতে শাসনভার তুলে দিতে চায়নি। ফলে এই সকল প্রকার বৈষম্যের কারণে বাঙালির মুক্তিযুদ্ধ অবশ্যম্ভাবী হয়ে পড়েছিল।</p>
<h4><span style="text-decoration: underline;"><strong>বাঙালি জাতীয়তাবাদের উন্মেষ:</strong></span></h4>
<p>বাঙালি জাতির রাজনৈতিক সচেতনতা ও জাতীয়তাবাদের সূচনা হয় ভাষা আন্দোলনের মাধ্যমে। মুহম্মদ আলী জিন্নাহর উর্দুকেই একমাত্র রাষ্ট্র ভাষা করার ঘোষণার প্রেক্ষিতে বাংলাকে রাষ্ট্রভাষা করার দাবীতে শুরু হয় ভাষা আন্দোলন। এই ভাষা আন্দোলন চূড়ান্ত রূপ নেয় ১৯৫২ সালের একুশে ফেব্রুয়ারি। ঐদিন ভাষার দাবীতে রাজপথে নিহত হয় রফিক, সালাম, বরকত, জব্বারসহ আরও অনেকে। ভাষার দাবীতে জীবন দিতে হয়, রক্ত দিয়ে মাতৃভাষাকে রক্ষা করতে হয় পৃথিবীর ইতিহাসে এমন নজির আর একটিও নেই। ভাষা ও সংস্কৃতিতে যখন আঘাত আসে তখন বাঙালি বুঝতে পারে তাদের স্বাতন্ত্র্যকে। তারা ‘বাঙালি জাতি’ এই পরিচয় তাদের মধ্যে দৃঢ় হতে শুরু করে। জাতীয়তাবাদে উদ্বুদ্ধ হয়ে এ সময় গঠিত হয় বেশ কিছু সংগঠন। ১৯৫৪’র যুক্তফ্রন্টের নির্বাচন, ’৬২’র শিক্ষা কমিশনের বিরুদ্ধে আন্দোলন, ৬৬’র ঐতিহাসিক ছয় দফা দাবী, ৬৯’র গণঅভ্যুত্থান, ৭০’র নির্বাচনে বিপুল ভোটে ১৬৭টি আসনে আওয়ামী লীগের বিজয়, এই প্রত্যেকটি ঘটনার মাধ্যমে বাঙালির জাতীয়তাবাদী চেতনার উন্মেষ ঘটে এবং ১৯৭১ সালের সশস্ত্র মুক্তিযুদ্ধের মাধ্যমে সেই জাতীয়তাবাদ চূড়ান্ত স্বীকৃতি লাভ করে।</p>
<h4><span style="text-decoration: underline;"><strong>স্বাধীনতার ডাক:</strong></span></h4>
<p>১৯৬৯-এর গণঅভ্যুত্থানের মুখে নিপীড়নকারী পশ্চিম পাকিস্তানি শাসক ‘আগরতলা ষড়যন্ত্র মামলা’ এর প্রধান আসামী শেখ মুজিবর রহমানকে মুক্তি দিতে বাধ্য হয়। মুক্তির পর ২৩ ফেব্রুয়ারি, ১৯৬৯ রেসকোর্স ময়দানে এক বিশাল জনসভায় তাকে বঙ্গবন্ধু উপাধিতে ভূষিত করা হয়। যে বঙ্গবন্ধু ৬৬’তে বাঙালির ম্যাগনাকাটা ৬ দফা দাবী উত্থাপন করেছিলেন, ১৯৭১ সালের ৭ই মার্চ রেসকোর্স ময়দানে তিনি রচনা করলেন ইতিহাসের সর্বশ্রেষ্ঠ স্বাধীনতার কবিতা। স্বাধীনতায় উন্মুখ লাখো মানুষের সামনে তিনি বজ্র কণ্ঠে বলে গেলেন কাঙ্খিত সেই শব্দগুলো ‘বাংলার মানুষ আজ মুক্তি চায় . . . এবারের সংগ্রাম মুক্তির সংগ্রাম, এবারের সংগ্রাম স্বাধীনতার সংগ্রাম।’</p>
<h4><span style="text-decoration: underline;"><strong>২৫শে মার্চের কালরাত্রি: </strong></span></h4>
<p>৭০’এর নির্বাচনে বিপুল ভোটে আওয়ামী লীগ জয়ী হলেও পাকিস্তানি শাসকগোষ্ঠী ক্ষমতা হস্তান্তর করেনি। বরং, বঙ্গবন্ধুকে পাকিস্তানের ভাবী প্রধানমন্ত্রী ঘোষণা করে ইয়াহিয়া খান নানা বাহানা শুরু করেন। ১৬ থেকে ২৬ মার্চ পর্যন্ত চলে মুজিব-ইয়াহিয়া প্রহসনের বৈঠক। আর ইয়াহিয়ার নির্দেশে গোপনে পূর্ব পাকিস্তানে আসতে থাকে অস্ত্র আর সামরিক বাহিনী। এরপর ‘পূর্ব পাকিস্তানের মানুষ নয়-মাটি চাই’ বলে হানাদার বাহিনীকে নির্দেশ দিয়ে ঢাকা ত্যাগ করে পৃথিবীর অন্যতম জঘন্য গণহত্যার হোতা ইয়াহিয়া। শুরু হয় ইতিহাসের ঘৃণিত হত্যাযজ্ঞ। যা ‘অপারেশন সার্চ লাইট’ নামে পরিচিত। ২৫ শে মার্চ রাতে হানাদার বাহিনী আক্রমণ করে ঘুমন্ত নিরস্ত্র বাঙালির ওপর। সেই রাতেই বঙ্গবন্ধুকে গ্রেফতার করা হয় তার ধানমন্ডির ৩২ নম্বর বাড়ি থেকে। তবে তার আগেই তিনি স্বাধীনতার ঘোষণা দেন। ২৬ মার্চ বেলা ২টায় চট্টগ্রাম বেতার কেন্দ্র থেকে প্রথম বঙ্গবন্ধুর স্বাধীনতার ঘোষণা প্রচার করা হয়। ২৭ মার্চ কালুরঘাটস্থ স্বাধীন বাংলা বেতার কেন্দ্র থেকে মেজর জিয়াউর রহমান বঙ্গবন্ধুর নামে স্বাধীনতা ঘোষণাপত্র পাঠ করেন।</p>
<h4><span style="text-decoration: underline;"><strong>সশস্ত্র মুক্তিযুদ্ধ:</strong> </span></h4>
<p>বাংলাদেশের স্বাধীনতার পক্ষে নিরীহ বাঙালিরা ঝাঁপিয়ে পড়ে সশস্ত্র সংগ্রামে। বিভিন্ন স্থানে যুদ্ধের প্রশিক্ষণ নিতে থাকে তারা। তবে ১৯ মার্চ থেকে শত্রুকে প্রতিরোধ করতে প্রথমে ঝাঁপিয়ে পড়েছিল ইস্ট বেঙ্গল রেজিমেন্টের বীর বাঙালি সৈনিক। প্রাক্তন ইপিআর, আনসার, মোজাহেদ ও সশস্ত্র পুলিশ বাহিনীর বীর জওয়ানেরাও এতে অংশ নেয়। এদের সাথে আরও যোগ দেয় যুবক ও ছাত্ররা।</p>
<h4><span style="text-decoration: underline;"><strong>মুক্তিবাহিনী ও মুক্তিযুদ্ধ: </strong></span></h4>
<p>৪ এপ্রিল, ১৯৭১ সিলেটের তেলিয়াপাড়ার চা বাগানে কর্নেল এমএজি ওসমানীর নেতৃত্বে মুক্তিফৌজ গঠন করা হয়। এসময় এর সদস্য সংখ্যা ছিল ১৩,০০০। ৯ এপ্রিল মুক্তিফৌজের নামকরণ করা হয় মুক্তিবাহিনী এবং কর্নেল এমএজি ওসমানীকে এই বাহিনীর কমান্ডার ইন চীফ হিসেবে নিয়োগ দেয়া হয়। তার নেতৃত্বে দু’টি বাহিনী গঠন করা হয় অনিয়মিত গেরিলা বাহিনী এবং নিয়মিত বাহিনী। নিয়মিত বাহিনীর অধীনে আবার ৩টি বিগ্রেড বাহিনী গঠন করা হয়- জেড ফোর্স, কে ফোর্স এবং এস ফোর্স। জেড ফোর্সের কমান্ডার ছিলেন মেজর জিয়াউর রহমান, কে ফোর্সের মেজর খালেদ মোশাররফ এবং এস ফোর্সের কেএম শফিউল্লাহ। মুক্তিযুদ্ধ পরিচালনার জন্য পুরো দেশকে ১১টি সেক্টরে ভাগ করা হয়। এর মধ্যে ১০ নম্বর সেক্টরটি ছিল নৌ সেক্টর। মে মাস পর্যন্ত নিয়মিত বাহিনী হিসেবে যুদ্ধ করে বীর বাঙালিরা। এরপর তারা গঠন করে একটি বিরাট গণবাহিনী ‘গেরিলা বাহিনী’। জুন মাসের শেষের দিকে গেরিলারা সারা দেশে ছড়িয়ে পড়ে। আগস্টে গঠিত নৌ কমান্ডো বীরত্ব ও কৃতিত্বের সাথে যুদ্ধ শুরু করে। ৩ ডিসেম্বর বাঙালিদের সাথে পাকিস্তানের বিরুদ্ধে যুদ্ধে নামে ভারতীয় সেনারা। এই যৌথ বাহিনীর যুদ্ধ চলে ১৬ ডিসেম্বর পর্যন্ত।</p>
<h4><span style="text-decoration: underline;"><strong>মুজিবনগর সরকার গঠন: </strong></span></h4>
<p>১০ এপ্রিল ১৯৭১ কুষ্টিয়ার বর্তমান মেহেরপুর জেলার বৈদ্যনাথতলা ইউনিয়নের ভবের পাড়া গ্রামের আম্রকাননে প্রবাসী বাংলাদেশ সরকার গঠন করা হয়। এই জায়গার নতুন নামকরণ করা হয় মুজিবনগর। তাই এই সরকারকে বলা হয় মুজিবনগর সরকার। বঙ্গবন্ধুকে রাষ্ট্রপতি ও তাজউদ্দীন আহমেদকে প্রধানমন্ত্রী করে, রাষ্ট্রপতি শাসিত এই সরকার ১৭ এপ্রিল শপথ গ্রহণ করে। এই দিন স্বাধীনতার ঘোষণাপত্র গৃহীত হয়। ২৬ মার্চ ১৯৭১ থেকে তা কার্যকর হয়। পরবর্তীতে এই ঘোষণাপত্র অনুযায়ী দেশ চলতে থাকে।</p>
<h4><strong><span style="text-decoration: underline;">মুজিবনগর সরকারের ভূমিকা: </span></strong></h4>
<p>এক কথায় বিনা দ্বিধায় বলা যায় যে, একটা স্বাধীন ও সার্বভৌম দেশ হিসেবে বাংলাদেশ প্রতিষ্ঠার সংগ্রামে সবচেয়ে বেশি কার্যকরী ও সুদূরপ্রসারী সাংবিধানিক পদৰেপ ছিল মুজিবনগর সরকার গঠন এবং প্রাতিষ্ঠানিকভাবে মন্ত্রীসভার শপথ অনুষ্ঠান আয়োজন করে বিশ্বব্যাপী প্রচারের ব্যবস্থা করা। এর ফলে বাঙালীদের সদ্য শুরু হওয়া সশস্ত্র মুক্তিযুদ্ধ লাভ করে বিশাল ব্যাপকতা এবং শুরু হয় বিশ্বব্যাপী আমাদের স্বপৰে জনসমর্থন অর্জনে ব্যাপক সাড়া।<br />
প্রকৃতপক্ষে ১৯৭০ সালের জাতীয় নির্বাচনে বিজয়ী দলের নেতাদের দ্বারা আনুষ্ঠানিকভাবে মুজিবনগর সরকার গঠন করাটা ছিল স্বাধীন সার্বভৌম বাংলাদেশ প্রতিষ্ঠার স্বপৰে বিশ্বব্যাপী জনমত গঠনে একটা অতীব গুরুত্বপূর্ণ ও উল্লেখযোগ্য প্রক্রিয়া।আসলে ১৯৭১ সালের ১৭ এপ্রিল মুজিবনগর সরকার গঠন করা ছিল একটা বাসতবসম্মত ও সময় উপযোগী সাংবিধানিক পদক্ষেপ। ১৯৭১ সালের ২৫ মার্চ রাতে পাক বাহিনী যখন নিরস্ত্র বাঙালীদের ওপর ঝাঁপিয়ে পড়ে তাদের সর্বাধুনিক সমরাস্ত্র নিয়ে তখন সাংবিধানিক পদৰেপ হিসেবে এটাই ছিল তাদের জন্য একমাত্র আইনসম্মত রাজনৈতিক উদ্যোগ। আর তাই এর গ্রহণযোগ্যতাও ছিল ব্যাপক এবং প্রশংসিত হয়েছিলও সর্বত্র এবং সর্বমহলে। বেসামরিক প্রশাসন পরিচালনা করা বিশেষ করে মুক্তিযোদ্ধাদের সংগঠিত করে তাদের জন্য যথাযোগ্য প্রশিৰণ প্রদান এবং অস্ত্র ও গোলাবারুদ জোগাড় করা দুনিয়াব্যাপী কূটনৈতিক কর্ম পরিচালনার মাধ্যমে বিভিন্ন দেশ ও সরকারের সমর্থন আদায়ে সার্থক হওয়া এবং এমনি একটা বিরূপ পরিস্থিতিতে মুক্তিযোদ্ধাদের মনোবল দৃঢ় রাখার জন্য যথাযোগ্য কর্মসূচি গ্রহণ করার কাজটা কিন্তু খুবই যোগ্যতা, দৰতা ও সাহসিকতার সঙ্গে সুসম্পন্ন করতে সমর্থ হয়েছিল মুজিবনগর সরকার।</p>
<h4><span style="text-decoration: underline;"><strong>মুক্তিযুদ্ধে সাধারণ জনগ্ণ ও পেশাজীবীদের ভূমিকা:</strong> </span></h4>
<p>১৯৭১ সালের ২৫ মার্চ নিরন্ত্র জনগণের ওপর পাকিস্তানি সেনাবাহিনী আক্রমণ চালালে বাঙালি ছাত্র, জনতা, পুলিশ, ইপিআর, সাহসিকতার সাথে তাদের বিরুদ্ধে রুখে দাঁডায়। বিনা প্রতিরোধে পাকিস্তানি সেনাবাহিনীকে বাঙ্গালিরা ছাড় দেয়নি। দেশের জন্য যুদ্ধ করতে গিয়ে বহু মুক্তিযোদ্ধা বিভিন্ন রণাঙ্গনে শহিদ হন, আবার অনেকে গুলি খেয়ে পঙ্গু হন। তাই মুক্তিযোদ্ধাদের এ ঋণ কোনোদিন শোধ হবে না। জাতি চিরকাল মুক্তিযোদ্ধাদের সূর্য সন্তান হিসাবে মনে করবে। তারা ছিল দেশপ্রেমিক, অসীম সাহসী এবং আত্মত্যাগে উদ্বুদ্ধ যোদ্ধা। মুক্তিযুদ্ধে বেঙ্গল রেজিমেন্টের সৈনিক, ইপিআর, পূলিশ, আনসার, কৃষক, শ্রমিক, ছাত্রসহ বিভিন্ন পেশার মানুষ অংশগ্রহণ করে। বাংলাদেশের মুক্তিযুদ্ধে সর্বস্তরের বাঙালি অংশগ্রহণ করে। তাই এ যুদ্ধকে ‘গণযুদ্ধ’ বা জনযুদ্ধ বলা যায়। বাংলাদেশের মুক্তিযুদ্ধের মূল নিয়ামক শক্তি ছিল জনগণ। তাই মুক্তিযুদ্ধ শুরু হলে বিভিন্ন রাজনৈতিক দল, ছাত্র, পেশাজীবী, নারী, সাংস্কৃতিক কর্মীসহ সর্বস্তরের জনসাধারণ নিজ নিজ অবস্থান থেকে যুদ্ধে ঝাঁপিয়ে পড়ে। জীবনের মায়া ত্যাগ করে দেশকে শত্র“মুক্ত করে স্বাধীন-সার্বভৌম বাংলাদেশ প্রতিষ্ঠা করে।</p>
<h4><strong><span style="text-decoration: underline;">মুক্তিযুদ্ধে রাজনৈতিক দলগুলোর ভূমিকা</span>: </strong></h4>
<p>বাংলাদেশের মুক্তিযুদ্ধে নেতৃত্বদানকারী প্রধান রাজনৈতিক দল হল আওয়ামী লীগ। রাজনৈতিক নেতৃত্বই মুক্তিযুদ্ধের গতি-প্রকৃতি নির্ধারণ করে। আওয়ামী লীগ সর্বপ্রথমে পূর্ববাংলার জনগণকে স্বাধিকার আন্দোলনে সংগঠিত করে। এরপর ১৯৭০ সালের নির্বাচনে নিরঙ্কুশ বিজয় লাভের পর জনগণকে স্বাধীনতা অর্জনে উদ্বুদ্ধ করে। ফলে বঙ্গবন্ধুর স্বাধীনতা যুদ্ধের ডাকে সাড়া দিয়ে জনগণ মুক্তিযুদ্ধের প্রস্তুতি গ্রহণ করে। বাংলাদেশের মুক্তিযুদ্ধ পরিচালনায় আওয়ামী লীগ ছাড়াও প্রগতিশীল রাজনৈতিক দলগুলো গুরুত্বপূর্ণ ভূমিকা পালন করে। এদের মধ্যে উল্লেখযোগ্য হচ্ছে- ন্যাপ(ভাসানী), ন্যাপ(মোজাফফর), কমিউনিস্ট পার্টি, জাতীয় কংগ্রেস ইত্যাদি। আবার বাংলাদেশের অভ্যন্তরে পাকবাহিনীর সমর্থনে মুসলিম লীগ, জামায়াতে ইসলামী, পিডিপিসহ কতিপয় দল মুক্তিযুদ্ধের বিরোধিতা করে। দলগুলো শান্তি কমিটি, রাজাকার, আলবদর ও আল শামস বাহিনী গঠন করে। এসব বাহিনী হত্যা, লুটতরাজ, অগ্নিসংযোগ ও নানা মানবতাবিরোধী কর্মকাণ্ডে লিপ্ত ছিল।</p>
<h4><span style="text-decoration: underline;"><strong>মুক্তিযুদ্ধে ছাত্রসমাজের ভূমিকা: </strong></span></h4>
<p>একাত্তরের মুক্তিযুদ্ধে ঘটনাবলি বিশ্লেষণ করলে দেখা যায়, মুক্তিযুদ্ধে ছাত্রসমাজের ভূমিকা ছিল অহংকার করার মতো। একক গোষ্ঠী হিসেবে ছাত্রদের সংখ্যা ছিল বেশি। গোটা জাতিকে মুক্তিযুদ্ধের চেতনায় উদ্বুদ্ধ করতে অসাধারণ ভূমিকা পালন করেছিলেন বিভিন্ন স্কুল কলেজ ও বিশ্ববিদ্যালয়ের ছাত্রছাত্রীরা। বলা যায়, দেশের সব আন্দোলনে গৌরবোজ্জ্বল ভূমিকা পালন করেছে এদেশের ছাত্র সমাজ। মুক্তিযুদ্ধে ছাত্রদের অবদানের কথা বলতে গেলেই চোখের সামনে ভেসে ওঠে ঢাকার কেন্দ্রীয় শহীদ মিনারে বিজয়ী বেশে অস্ত্র হাতে স্লোগানরত ছাত্রদের একটি অবিস্মরণীয় ছবি। বাংলাদেশে ১৯৫২ সালের ভাষা আন্দোলন, ১৯৬২ ও ৬৪ সালের শিক্ষা কমিশন রিপোর্টের বিরুদ্ধে আন্দোলন, ১৯৬৬ সালে ছয় দফার আন্দোলন, ১৯৬৮ সালে ১১ দফার আন্দোলন, ৬৯ এর গণঅভ্যুত্থান, ১৯৭০ এর নির্বাচন, ১৯৭১ সালের মুক্তিযুদ্ধে ভ্যানগার্ড হিসেবে তৎকালীন ছাত্রসমাজের ভূমিকা অপরিসীম। একাত্তর সালে মুক্তিযুদ্ধ শুরু হলে স্কুল, কলেজ ও বিশ্ববিদ্যালয়ের শিক্ষার্থীদের বড় অংশ সরাসরি মুক্তিযুদ্ধে যোগ দেয়। মুক্তিযুদ্ধকালে অসংখ্য ছাত্র বিভিন্নভাবে সীমান্ত পেরিয়ে ভারতে চলে যায়। সেখানে বিভিন্ন শিবিরে গেরিলা যুদ্ধের প্রশিক্ষণ গ্রহণ করে দেশে ফিরে ঝাঁপিয়ে পড়েন পাকিস্তান বাহিনীর বিরুদ্ধে সশস্ত্র যুদ্ধে।</p>
<h4><span style="text-decoration: underline;"><strong>মুক্তিযুদ্ধে নারীর ভূমিকা: </strong></span></h4>
<p>বাংলাদেশের মুক্তিযুদ্ধে নারীর ভূমিকা বিশ্লেষণ করলে দেখা যায়, নারী তার সর্বাত্মক শক্তি নিয়োগ করেছিল স্বাধীনতার মতো একটি বড় অর্জনে। যুদ্ধে পুরুষের পাশাপাশি নারী অংশগ্রহণ করেছিল জীবনবাজি রেখে। নারী সক্রিয় ছিল কখনও সরাসরি যুদ্ধক্ষেত্রে, কখনোবা যুদ্ধক্ষেত্রের আড়ালে। মুক্তিযোদ্ধাদের সাহস জুগিয়েছেন, প্রেরণা জুগিয়েছেন এমন নারীর সংখ্যাও অসংখ্য। অজানা-অচেনা আহত মুক্তিযোদ্ধাদের সেবা-শুশ্রূষা করেছেন বহু নারী নিজের শ্রম দিয়ে, ভালোবাসা দিয়ে। অনাহারী, অর্ধাহারী ক্ষুধার্ত মুক্তিযোদ্ধাদের দিকে সাহায্যের হাত বাড়িয়ে দিয়েছেন কখনও মমতাময়ী মায়ের মতো, কখনোবা বোনের মতো। নিজেরা খেয়ে না খেয়ে মুক্তিযোদ্ধাদের জন্য খাবার রান্না করে পাঠিয়ে দিয়েছেন। চরম দুঃসময়ে পাকিস্তানি হানাদারের হাত থেকে রক্ষা করতে নিজেদের ঘরে আশ্রয় দিয়েছেন মুক্তিযোদ্ধাদের। দুর্ভাগ্যজনক, মুক্তিযুদ্ধে অবদানের জন্য নারীরা সমাজ ও রাষ্ট্রের কাছ থেকে বিশেষ কোনো স্বীকৃতি পাননি। অনেক নারীযোদ্ধাই হারিয়ে গেছেন।</p>
<h4><span style="text-decoration: underline;"><strong>মুক্তিযুদ্ধে গণমাধ্যমগুলোর ভূমিকা: </strong></span></h4>
<p>একাত্তরের মুক্তিযুদ্ধকালে মুক্তিযোদ্ধাদের উদ্বুদ্ধ ও অনুপ্রাণিত করতে জনগণের মনে প্রত্যাশা তৈরিতে ও জনমত গঠনে দেশ ও বিদেশ থেকে ঐ সময় প্রকাশিত হয়েছে অসংখ্য নিয়মিত ও অনিয়মিত পত্রপত্রিকা। পৃথিবীর বিভিন্ন ভাষায় বাংলাদেশকে নিয়ে লেখা হয়েছে সম্পাদকীয়, উপ-সম্পাদকীয়, প্রবন্ধ, সংবাদ, কবিতা, গান, কার্টুন ইত্যাদি। প্রকাশিত সেসব পত্রপত্রিকাগুলো আজ আমাদের জাতীয় ইতিহাসের একেকটি গুরুত্বপূর্ণ দলিল। মুক্তিযুদ্ধ চলাকালীন বাংলাদেশের বিভিন্ন অঞ্চল, মুজিবনগর সরকার ও প্রবাসী বাঙালিদের প্রকাশিত এবং বিশ্বের অন্যান্য দেশ থেকে প্রকাশিত পত্রপত্রিকায় পাকবাহিনীর গণহত্যা, ধর্ষণ, ধ্বংসলীলা, সাধারণ মানুষের দুর্ভোগ, শরণার্থী শিবিরের বর্ণনা ও মুক্তিযুদ্ধের ঘটনা প্রবাহের বিবরণ গুরুত্বের সঙ্গে স্থান পেয়েছিল।</p>
<h4><span style="text-decoration: underline;"><strong>মুক্তিযুদ্ধে প্রবাসী বাঙালীদের অবদান: </strong></span></h4>
<p>বাংলাদেশের মুক্তিযুদ্ধে প্রবাসী বাংলাদেশিরা আমাদের মহান মুক্তিযুদ্ধে সরবরাহ বাহিনীর দায়িত্ব পালন করেছেন | বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে বিভিন্ন দেশের পার্লামেন্টে সদস্যদের নিকট ছুটে গিয়েছেন। তারা বিভিন্ন আন্তর্জাতিক সংস্থায় প্রতিনিধি দল প্রেরণ করেছেন। পাকিস্তানকে অস্ত্র, গোলাবারুদ সরবরাহ না করতে বিশ্বের বিভিন্ন প্রবাসী সরকারের নিকট আবেদন করেছেন। এক্ষেত্রে ব্রিটেনের প্রবাসী বাঙালিদের ভূমিকা বিশেষভাবে উল্লেখযোগ্য।</p>
<h4><span style="text-decoration: underline;"><strong>মুক্তিযুদ্ধে শিল্পী-সাহিত্যিক-বুদ্ধিজীবীদের ভূমিকা: </strong></span></h4>
<p>মুক্তিযুদ্ধের মূল নিয়ামক শক্তি ছিল জনগণ। তথাপি যুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবীদের ভূমিকা ও অবদান ছিল খুবই প্রশংসনীয়। পত্র-পত্রিকায় লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক ও মুক্তিযুদ্ধভিত্তিক গান, কবিতা পাঠ, নাটক, কথিকা অত্যন্ত জনপ্রিয় অনুষ্ঠান-&#8216;চরমপত্র&#8217; ও &#8216;জল্লাদের দরবার&#8217; ইত্যাদি মুক্তিযুদ্ধকে এগিয়ে নিয়ে যেতে সহায়তা করেছে। রণক্ষেত্রে মুক্তিযোদ্ধাদের মানসিক ও নৈতিক বল ধরে রাখতে উল্লিখিত সাংস্কৃতিক কর্মকাণ্ড সহায়তা করেছে ও সাহস জুগিয়েছে, জনগণকে শত্রুর বিরুদ্ধে দুর্দমনীয় করে তুলেছে।</p>
<h4><span style="text-decoration: underline;"><strong>মুক্তিযুদ্ধ ও আন্তর্জাতিক বিশ্ব: </strong></span></h4>
<p>১৯৭১ সালে পূর্ব পাকিস্তানে পশ্চিম পাকিস্তানিদের বর্বরোচিত হত্যাকাণ্ডের কাহিনী আন্তর্জাতিক গণমাধ্যমে প্রকাশিত হলে বিশ্ব জনমত বাংলাদেশের স্বাধীনতাকামী মানুষের সপক্ষে দাঁড়িয়ে যায়। ভারত সে সময় ১ কোটি শরণার্থীকে আশ্রয় দেয়। ভারতীয় প্রধানমন্ত্রী ইন্দিরা গান্ধী বাংলাদেশের মুক্তিযুদ্ধকে সমর্থন দিয়ে বিশ্বজনমত তৈরিতে এগিয়ে এসেছিলেন। বাংলাদেশের সাহায্যে এগিয়ে এসে এসময় ভারতও সশস্ত্র যুদ্ধে নামে। সোভিয়েত ইউনিয়নও বাংলাদেশের মুক্তিযুদ্ধের পক্ষে সমর্থন দেয়। তৎকালীন মার্কিন প্রশাসন বাংলাদেশের বিরোধিতা করলেও সে দেশের জনগণ, বুদ্ধিজীবী ও রাজনীতিবিদরা বাংলাদেশকে সমর্থন দেয়। তাদের প্রতিরোধের মুখে মার্কিন প্রশাসন পাকিস্তানে অস্ত্র রপ্তানি বন্ধ করতে বাধ্য হয়। বাংলাদেশকে সাহায্য করার জন্য মার্কিন যুক্তরাষ্ট্রে বিটলস এর জর্জ হ্যারিসন এবং ভারতীয় পণ্ডিত রবি শংকর ‘কনসার্ট ফর বাংলাদেশ’ এর আয়োজন করেছিলেন। ফরাসি সাহিত্যিক আন্দ্রে মারোয়া, জ্যা পল সাত্রে সহ অনেকেই বাংলাদেশকে সমর্থন দিয়েছিলেন।</p>
<h4><span style="text-decoration: underline;"><strong>মুক্তিযুদ্ধে যৌথ বাহিনী: </strong></span></h4>
<p>১৯৭১ সালে যুদ্ধের প্রায় শেষদিকে ২১ নভেম্বর ভারতীয় পূর্বাঞ্চল কমান্ডের লে. জে. জগজিৎ সিং অরোরার অধিনায়কত্বে ঘোষিত হয় বাংলাদেশ-ভারত যৌথ কমান্ড।ভারতীয় সশস্ত্রবাহিনী মিত্রবাহিনী নাম নিয়ে বাংলাদেশে প্রবেশ করে মুক্তিবাহিনীর সাথে যোগ দিয়ে পাকিস্তানের বিরুদ্ধে সর্বাক বিমান হামলা শুরু করে। ভারতীয় বিমানবাহিনী গভীর রাতেই বাংলাদেশের সব মুক্ত এলাকায় পৌঁছে যায়। সব রুট দিয়ে তারা বাংলাদেশে প্রবেশ করে। এরপর অবিরাম বিমান হামলা চালিয়ে বাংলাদেশের সব বিমান ঘাঁটি অচল করে দেয়। কুর্মিটোলা এয়ারপোর্টে ৫০ টন বোমা ফেলা হয়। পাকিস্তানের এক ডজনের ওপর বিমান বিধ্বস্ত হয়। বাংলাদেশের মুক্তিযোদ্ধাদের সাথে যুক্ত হওয়া ভারতীয় বিমান হামলায় পাকিস্তান সেনাবাহিনী অবরুদ্ধ হয়ে পড়ে। শুরু হয় মুক্তিযুদ্ধের চূড়ান্ত অধ্যায়। তাছাড়া চোরাগোপ্তা আক্রমণ থেকে সরে এসে ভারতীয় যৌথবাহিনীর সাথে একসারিতে সম্মুখযুদ্ধে এগিয়ে যায় বীর বাঙালিরা। এতে মনোবল বাড়তে থাকে বাংলার দামাল ছেলেদের।</p>
<h4><span style="text-decoration: underline;"><strong>মুক্তিযুদ্ধ ও বুদ্ধিজীবী হত্যাকাণ্ড:</strong></span></h4>
<p>মুক্তিযুদ্ধে বাঙালি ও যৌথবাহিনীর দুর্বার প্রতিরোধ ও আক্রমণের মুখে পশ্চিমা হানাদার বাহিনী যখন কোণঠাসা হয়ে পড়েছিল, তখন পরাজয় নিশ্চিত জেনে তারা ঝাঁপিয়ে পড়ে এ দেশের সূর্যসন্তানদের ওপর। আর এ কাজে তাদেরকে সাহায্য করে তাদের এদেশীয় দোসর রাজাকার, আলবদর, আল শামস্ বাহিনী। দেশের মুক্তিকামী ও মুক্তিযুদ্ধের সমর্থনকারী শিক্ষক, চিকিৎসক, প্রকৌশলী, ডাক্তার, সাংবাদিক, বুদ্ধিজীবীদের ধরে নিয়ে হত্যা করা হয়। তাদের বেশির ভাগের ক্ষত-বিক্ষত মৃতদেহ রায়ের বাজার বধ্যভূমিতে পাওয়া যায়।</p>
<h4><span style="text-decoration: underline;"><strong>পাকিস্তানি হানাদার বাহিনীর আত্মসমর্পণ:</strong></span></h4>
<p>সংগ্রামী বাঙালি আর মিত্র বাহিনীর সাথে যুদ্ধে হানাদার বাহিনী বিপর্যস্ত হয়ে পড়লে মিত্র বাহিনীর জেনারেল মানেকশ পাকিস্তানি জেনারেল নিয়াজীকে আত্মসমর্পণের প্রস্তাব দেন। ১৬ ডিসেম্বর বর্তমান সোহরাওয়ার্দী উদ্যানে অর্থাৎ তৎকালীন রেসকোর্স ময়দানে ৯৩০০০ সৈন্য নিয়ে জেনারেল নিয়াজী আত্মসমর্পণ করেন। সম্মিলিত বাহিনীর প্রধান জগজিৎ সিং অরোরার নিকট তিনি আত্মসমর্পণ করেন। এ সময় বাংলাদেশের পক্ষে নেতৃত্ব দেন গ্রুপ ক্যাপ্টেন একে খন্দকার।</p>
<h4><span style="text-decoration: underline;"><strong>মুক্তিযুদ্ধের চেতনা: </strong></span></h4>
<p>পাকিস্তানি শাসনামলে পশ্চিমা শাসকগোষ্ঠী দীর্ঘদিন ধরে বাঙালিদের ওপর শাসনের নামে শোষণ নির্যাতন চালায়। ফলে স্বৈরাচারী শাসকদের কবল থেকে মুক্ত হওয়ার জন্য ১৯৭১ সালে শুরু হয় মুক্তিযুদ্ধ অর্থাৎ বাংলাদেশের স্বাধীনতা সংগ্রাম। মুক্তিযুদ্ধ ছিল সকল শ্রেণির বাংলাদেশী মানুষের আদর্শ এবং নতুন দিনের পথপ্রদর্শক। একাত্তরের মুক্তিযুদ্ধের চেতনা আজও মিশে আছে আমাদের জীবনে, আমাদের সাহিত্যে, সংগীতে, শিল্পকলায়, স্থাপত্যে আর ভাষ্কর্য শিল্পে। মিশে আছে আমাদের সংস্কৃতিতে। একে আমরা প্রতিবছর অনুভব করি স্বাধীনতা দিবস, বিজয় দিবস, বুদ্ধিজীবী হত্যা দিবস ইত্যাদি স্মরণীয় দিবসের মধ্য দিয়ে। বহু আত্মত্যাগের বিনিময়ে ১৯৭১ সালে ১৬ ডিসেম্বর অর্জিত হয়েছে আমাদের বিজয়ের দিন। সফলতা পেয়েছে মুক্তিযুদ্ধের চেতনা।</p>
<h4><span style="text-decoration: underline;"><strong>মুক্তিযুদ্ধের চেতনার প্রতিফলন: </strong></span></h4>
<p>আমাদের নানা কর্মকাণ্ডে মুক্তিযুদ্ধের চেতনা বিকাশ এবং প্রতিফলন লক্ষ করা যায়। স্বাধীনতা দিবস, বিজয় দিবস, বুদ্ধিজীবী হত্যা দিবস ইত্যাদি পালনের মধ্যেও মুক্তিযুদ্ধের চেতনার প্রতিফলন ঘটে। মুক্তিযুদ্ধের চেতনাকে সমুজ্জ্বল রাখার জন্য গড়ে তোলা হয় নানা ভাস্কর্য। মুক্তিযুদ্ধ যাতে বাংলাদেশের মানুষের কাছে অবিস্মরণীয় হয়ে থাকে, সেজন্য নানা ধরনের ভাস্কর্য নির্মাণ করা হয়। সাভারের জাতীয় স্মৃতিসৌধ, মুজিবনগরের স্বাধীনতা ঘোষণার স্মৃতিস্তম্ভ, ঢাকা বিশ্ববিদ্যালয়ের কলাভবনের সামনে অপরাজয়ে বাংলা, রোকেয়া হলের পূর্ব পাশে অবস্থিত ভাস্কর্য, গাজীপুরের চৌরাস্তায় নির্মিত ভাস্কর্য ইত্যাদিতে বাংলাদেশের মুক্তিযুদ্ধের চেতনা প্রতিফলিত হয়েছে। ঢাকার সেগুন বাগিচায় গড়ে তোলা হয়েছে ‘মুক্তিযুদ্ধ যাদুঘর’। এখানে সংগ্রহীত হয়েছে মুক্তিযুদ্ধের অসংখ্য স্মৃতি এবং উপকরণ। এসব স্মৃতি উপকরণ পরবর্তী প্রজন্মের মনে মুক্তিযুদ্ধের চেতনার প্রতিফলন ঘটাবে।</p>
<h4><span style="text-decoration: underline;"><strong>বাংলা সাহিত্যে মুক্তিযুদ্ধের চেতনা : </strong></span></h4>
<p>বাংলাদেশের সাহিত্যে মুক্তিযুদ্ধের চেতনা প্রতিফলিত হয়েছে সবচেয়ে বেশি। মুক্তিযুদ্ধের করুণ কাহিনী আর বীরত্বগাথা দিয়ে রচিত হয়েছে গল্প, উপন্যাস, নাটক, সঙ্গীত, প্রবন্ধ এবং অসংখ্য কবিতা-ছড়া। মাহবুবুল আলমের ভাষায়, “যুদ্ধোত্তর বাংলাদেশের উপন্যাসে মুক্তিযুদ্ধের যথেষ্ট প্রতিফলন লক্ষণীয়। স্বাধীনতা সংগ্রামের পটভূমিতে এখানকার জীবনে যে প্রবল আলোড়ন সৃষ্টি হয়েছিল তা প্রত্যক্ষদর্শী ঔপন্যাসিকগণ উপেক্ষা করতে পারেন নি। তাই এখানকার উপন্যাসে মুক্তিযুদ্ধের চিত্রাঙ্কনের সঙ্গে সঙ্গে যুদ্ধোত্তর কালের জীবনের রূপায়ণেরও নিদর্শন প্রকাশিত হচ্ছে।” শওকত ওসমানের ’দুই সৈনিক’, সৈয়দ শামসুল হকের ‘নীলা দংশন’, রাবেয়া খাতুনের ’মুক্তিযোদ্ধার স্ত্রী’, আনোয়ার পাশার ‘রাইফেল রোটি আওরাত’, রিজিয়া রহমানের ’রক্তের অক্ষর’, সেলিনা হোসেনের ’হাঙর নদী গ্রেনেড’, ইমদাদুল হক মিলনের ‘মহাযুদ্ধ’, শিরীন মজিদের ‘অপু বিজয় দেখেনি’ প্রভৃতি মুক্তিযুদ্ধভিত্তিক উপন্যাস। শওকত ওসমানের ‘জন্ম যদি তব বঙ্গে’ গ্রন্থের সবগুলো গল্পই রচিত হয়েছে বাংলাদেশের মুক্তিযুদ্ধ নিয়ে। মুক্তিযুদ্ধের চেতনা নিয়ে প্রকাশিত হয়েছে ‘বাংলাদেশের মুক্তিযুদ্ধের নির্বাচিত গল্প’ সংকলন। কল্যাণ মিত্রের ‘জল্লাদের দরবার’ নাটক মুক্তিযুদ্ধ চলাকালীন সময়ে তুমুল আলোড়ন সৃষ্টি করেছিল।</p>
<h4><span style="text-decoration: underline;"><strong>সমাজ-বাস্তবতার প্রেক্ষাপটে মুক্তিযুদ্ধের চেতনা:</strong></span></h4>
<p>বাংলাদেশের মানুষের যে স্বপ্ন আর আকাঙ্ক্ষার মানসে মুক্তিযুদ্ধ সংঘটিত হয়েছিল, প্রকৃতপক্ষে সেই স্বপ্নের বাস্তবায়ন হয়নি। স্বাধীনতার পর বারবার সরকার বদল, হত্যা আর রক্তপাতের মধ্য দিয়ে ক্ষমতা দখল, দেশি ও বিদেশি ষড়যন্ত্রকারীদের মুক্তিযুদ্ধের চেতনাবিরোধী তৎপরতা, রাজনৈতিক ও অর্থনৈতিক বৈষম্য, যুবসমাজে সৃষ্ট হতাশা, আইনশৃঙ্খলার অবনতি, ঘুষ, দূর্নীতি ইত্যাদি কারণ মুক্তিযুদ্ধের চেতনাকে সমাজে বাস্তবায়িত হতে দেয়নি। সত্যিকার অর্থে মুক্তিযুদ্ধের চেতনা জাতীয় জীবনে প্রতিষ্ঠা করতে হলে প্রয়োজন দেশপ্রেমিক গণতান্ত্রিক শক্তির ঐক্যবদ্ধ প্রয়াস এবং রাষ্ট্রীয় ক্ষেত্রে আন্তরিক পদক্ষেপ। এ লক্ষ্যে দুর্নীতিমুক্ত কল্যাণকর শাসকব্যবস্থা যেমন প্রতিষ্ঠা করা প্রয়োজন, তেমনি প্রয়োজন মুক্তিযুদ্ধের প্রকৃত গৌরবগাঁথা আর আত্মত্যাগের সঠিক ইতিহাস ভবিষ্যৎ প্রজন্মের কাছে তুলে ধরা। যে আদর্শ, উদ্দেশ্য ও চেতনা নিয়ে বাংলাদেশের মুক্তিকামী মানুষ তাদের তাজা প্রাণ বিলিয়ে দিয়েছে, ইজ্জত দিয়েছে হাজার হাজার মা-বোন, আমাদের সমাজ এবং জাতীয় জীবনে মুক্তিযুদ্ধের সেই আদর্শ ও চেতনাকে সুপ্রতিষ্ঠিত করতে হবে- এটিই আমাদের অঙ্গীকার হওয়া উচিত।</p>
<h4><span style="text-decoration: underline;"><strong>আমাদের মুক্তিযুদ্ধ ও দায়িত্ববোধ:</strong></span></h4>
<p>মহান মুক্তিযুদ্ধের গৌরবোজ্জ্বল চেতনাকে সমুন্নত রাখতে প্রতিক্রিয়াশীলদের সম্পর্কে আমাদেরকে অধিকতর সচেতন ও সতর্ক থাকতে হবে। তারা যাতে দেশ ও মানুষের কোনো ক্ষতি করতে না পারে সেজন্য প্রতিরোধ গড়ে তুলতে হবে। তাদের সব ষড়যন্ত্র ভেঙে দিয়ে সব বিরুদ্ধ কর্মকাণ্ড প্রতিহত করতে হবে। দেশপ্রেমিক রাজনীতিবিদ, শিল্পপতি, ব্যবসায়ী, বুদ্ধিজীবী, কর্মকর্তাদের মুক্তিযুদ্ধের চেতনায় উজ্জীবিত হয়ে সব বিরোধ ও বিভক্তির ঊর্ধ্বে থেকে দেশের অগ্রগতি ও জনগণের কল্যাণে নিঃস্বার্থভাবে কাজ করতে হবে। দেশের অর্থনৈতিক ও সামাজিক সূচক যাতে ক্রমশ বৃদ্ধি পায় এবং দারিদ্রমুক্ত, সুশিক্ষিত, উন্নত দেশ গড়ে ওঠে সেজন্য একনিষ্ঠভাবে উন্নয়ন কার্যক্রম বাস্তবায়ন করতে হবে। তাহলেই শহিদ মুক্তিযোদ্ধা ও মুক্তিযুদ্ধের চেতনার প্রতি আমরা যথাযথ সম্মান প্রদর্শন করতে পারব।</p>
<h4><span style="text-decoration: underline;"><strong>উপসংহার: </strong></span></h4>
<p>স্বাধীনতা অর্জনের চেয়ে স্বাধীনতা রক্ষা করা বরাবরই অনেক কঠিন কাজ। লক্ষ্যপ্রাণ আর রক্তগঙ্গার বিনিময়ে আমরা অর্জন করেছি আমাদের কাঙ্খিত স্বাধীনতা। এর মাধ্যমে অবসান হয়েছিল দীর্ঘ ২৪ বছরের শোষণ ও নিপীড়নের। কিন্তু স্বাধীনতার ৪০ বছর পার হয়ে গেলেও এখনো আমরা গড়তে পারিনি আমাদের স্বপ্নের সোনার বাংলাদেশ। স্বাধীন হয়েও স্বাধীনতার পূর্ণ স্বাদ আমরা উপভোগ করতে পারিনা। আমাদের যেমন সংকট আছে, তেমনি সম্ভাবনাও আছে। সব সংকটকে দূরে সরিয়ে আমাদেরকে এগিয়ে যেতে হবে সামনের দিকে। নিজের কর্তব্যবোধ, দেশপ্রেম আর মুক্তিযুদ্ধের চেতনায় উদ্বুদ্ধ হলেই আমরা রক্ষা করতে পারব আমাদের স্বাধীনতাকে।</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div><p><a class="a2a_button_facebook" href="https://www.addtoany.com/add_to/facebook?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25ac%25e0%25a6%25be%25e0%25a6%2582%25e0%25a6%25b2%25e0%25a6%25be%25e0%25a6%25a6%25e0%25a7%2587%25e0%25a6%25b6%25e0%25a7%2587%25e0%25a6%25b0-%25e0%25a6%25ae%25e0%25a7%2581%25e0%25a6%2595%25e0%25a7%258d%25e0%25a6%25a4%25e0%25a6%25bf%25e0%25a6%25af%25e0%25a7%2581%25e0%25a6%25a6%25e0%25a7%258d%25e0%25a6%25a7&amp;linkname=%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0%20%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7" title="Facebook" rel="nofollow noopener" target="_blank"></a><a class="a2a_button_twitter" href="https://www.addtoany.com/add_to/twitter?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25ac%25e0%25a6%25be%25e0%25a6%2582%25e0%25a6%25b2%25e0%25a6%25be%25e0%25a6%25a6%25e0%25a7%2587%25e0%25a6%25b6%25e0%25a7%2587%25e0%25a6%25b0-%25e0%25a6%25ae%25e0%25a7%2581%25e0%25a6%2595%25e0%25a7%258d%25e0%25a6%25a4%25e0%25a6%25bf%25e0%25a6%25af%25e0%25a7%2581%25e0%25a6%25a6%25e0%25a7%258d%25e0%25a6%25a7&amp;linkname=%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0%20%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7" title="Twitter" rel="nofollow noopener" target="_blank"></a><a class="a2a_dd addtoany_share_save addtoany_share" href="https://www.addtoany.com/share#url=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25ac%25e0%25a6%25be%25e0%25a6%2582%25e0%25a6%25b2%25e0%25a6%25be%25e0%25a6%25a6%25e0%25a7%2587%25e0%25a6%25b6%25e0%25a7%2587%25e0%25a6%25b0-%25e0%25a6%25ae%25e0%25a7%2581%25e0%25a6%2595%25e0%25a7%258d%25e0%25a6%25a4%25e0%25a6%25bf%25e0%25a6%25af%25e0%25a7%2581%25e0%25a6%25a6%25e0%25a7%258d%25e0%25a6%25a7&#038;title=%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0%20%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7" data-a2a-url="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7" data-a2a-title="বাংলাদেশের মুক্তিযুদ্ধ"></a></p><p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7">বাংলাদেশের মুক্তিযুদ্ধ</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></content:encoded>
							<wfw:commentRss>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%ac%e0%a6%be%e0%a6%82%e0%a6%b2%e0%a6%be%e0%a6%a6%e0%a7%87%e0%a6%b6%e0%a7%87%e0%a6%b0-%e0%a6%ae%e0%a7%81%e0%a6%95%e0%a7%8d%e0%a6%a4%e0%a6%bf%e0%a6%af%e0%a7%81%e0%a6%a6%e0%a7%8d%e0%a6%a7/feed</wfw:commentRss>
		<slash:comments>2</slash:comments>
							</item>
		<item>
		<title>দেশভ্রমণ</title>
		<link>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be</link>
				<comments>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be#respond</comments>
				<pubDate>Fri, 07 Dec 2018 04:01:12 +0000</pubDate>
		<dc:creator><![CDATA[Md Byazid Hasan Ashik]]></dc:creator>
				<category><![CDATA[দেশাত্মবোধক]]></category>
		<category><![CDATA[আনন্দের জন্য ভ্রমণ]]></category>
		<category><![CDATA[উন্নত দেশের ভ্রমন প্রিয় মানুষ]]></category>
		<category><![CDATA[উপসংহার]]></category>
		<category><![CDATA[দেশ ভ্রমণ ও বাংলাদেশ]]></category>
		<category><![CDATA[দেশ ভ্রমণের অপকারিতা]]></category>
		<category><![CDATA[দেশ ভ্রমণের উদ্দেশ্য]]></category>
		<category><![CDATA[দেশ ভ্রমণের উপকারিতা]]></category>
		<category><![CDATA[দেশ ভ্রমণের গুরুত্ব ও প্রয়োজনীয়তা]]></category>
		<category><![CDATA[দেশ ভ্রমণের সংজ্ঞা ও স্বরূপ]]></category>
		<category><![CDATA[দেশ ভ্রমনের ইতিহাস ও শিক্ষা]]></category>
		<category><![CDATA[প্রাচীনকালের দেশ ভ্রমণ]]></category>
		<category><![CDATA[বর্তমানে দেশ ভ্রমণ]]></category>
		<category><![CDATA[বাংলাদেশের পর্যটন স্থানসমূহ]]></category>
		<category><![CDATA[বাংলাদেশের পুরাকীর্তি সমূহ]]></category>
		<category><![CDATA[বিভিন্ন মনীষীদের দেশ ভ্রমণ]]></category>
		<category><![CDATA[ভূমিকা]]></category>
		<category><![CDATA[ভ্রমণ কাহিনী পাঠ]]></category>
		<category><![CDATA[ভ্রমণ থেকে শিক্ষা]]></category>
		<category><![CDATA[ভ্রমণে অর্জিত হয় বাস্তব অভিজ্ঞতা]]></category>
		<category><![CDATA[শিক্ষার মাধ্যম হিসেবে দেশ ভ্রমণ]]></category>

		<guid isPermaLink="false">https://rochona.tk/?p=15</guid>
				<description><![CDATA[<p>Image by Arifur Rahman Tushar from Pixabay ভূমিকা: জন্মসূত্রে মানুষ কৌতূহলী প্রাণী। তাই অজানাকে জানা, অচেনাকে চেনার আগ্রহ মানুষের চিরকালের। পরিচিত গণ্ডির বাইরে তার মনে&#8230;</p>
<p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be">দেশভ্রমণ</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></description>
								<content:encoded><![CDATA[<div class="pf-content">
<p>Image by <a href="https://pixabay.com/users/T_ushar-6018215/?utm_source=link-attribution&amp;utm_medium=referral&amp;utm_campaign=image&amp;utm_content=3673378">Arifur Rahman Tushar</a> from <a href="https://pixabay.com/?utm_source=link-attribution&amp;utm_medium=referral&amp;utm_campaign=image&amp;utm_content=3673378">Pixabay</a></p>
<h4><strong>ভূমিকা:</strong></h4>
<p>জন্মসূত্রে মানুষ কৌতূহলী প্রাণী। তাই অজানাকে জানা, অচেনাকে চেনার আগ্রহ মানুষের চিরকালের। পরিচিত গণ্ডির বাইরে তার মনে ভিড় করে দূর অজানার নানা আকর্ষণ যেখানে গেলে তার আনন্দ হবে, চিত্তের মুক্তি ঘটবে। বিশ্বকবি রবীন্দ্রনাথ ঠাকুর তাই লিখেছেন  ‘বিপুলা এ পৃথিবীর কতটুকু জানি, দেশে দেশে কত না রাজধানী মানুষের কত কীর্তি, কত নদী–গিরি সিন্ধু মরু কত না অজানা জীব, কত না অপরিচিত তরু রয়ে গেল অগোচরে, কোথাও নদী-নির্ঝর, কোথায় গিরি-পর্বত,সবুজ অরণ্য, মরুভূমির ধূসর বালি, কোথাও বরফে ঢাকা সব-এ সবই মানুষের জন্য এক অদ্ভুত আকর্ষণ। এ আকর্ষণই মানুষকে টানে দেশ ভ্রমণে।</p>



<h4><strong>দেশভ্রমণের সংজ্ঞা ও স্বরূপ:</strong> </h4>
<p>সাধারণত দেশভ্রমণ বলতে কোনও দেশের বিভিন্ন স্থানে ঘুরে বেড়ানোকে বুঝায়। সংকীর্ণ অর্থে নিজের বাসস্থান ব্যতীত দেশের বিভিন্ন স্থানে ভ্রমণকে দেশভ্রমণ বলে। বৃহত্তর অর্থে নিজ দেশের বাইরে কোনো স্থান ভ্রমণকে বুঝায়। ভ্রমণ মানুষের মনে আনন্দ দেয়। এটি মানুষের জ্ঞানের পরিধি বৃদ্ধি করে। আর এ জন্যই আমরা দেখতে পাই যে, পৃথিবীর বিভিন্ন মনীষী জ্ঞান অর্জনের পাশাপাশি মনকে সজীব রাখার জন্য দেশভ্রমণ করেছেন।</p>



<h4><strong>দেশভ্রমণের উদ্দেশ্য:</strong> </h4>
<p>সাধারণত আমরা বই পড়ে যে জ্ঞান লাভ করি তার চেয়ে বেশি জানতে পারি দেশভ্রমণের মাধ্যমে। কারণ, বই পড়ে আমরা পরোক্ষ জ্ঞান লাভ করি। আর ভ্রমণের মাধ্যমে প্রত্যক্ষ জ্ঞান লাভ করি। কোনো বস্তু-স্থান এবং জাতি সম্পর্কে জানতে হলে ভ্রমণ করতে হবে। ভ্রমণের মাধ্যমে যেকোনো জিনিস আমাদের মনে স্থায়ীভাবে স্মৃতি আকারে জমা হয়ে থাকে। তাই আমাদের হৃদয় ও মনের প্রসার এবং চিন্তা-চেতনা বিকাশের জন্য দেশভ্রমণ অপরিহার্য।</p>



<h4><strong>দেশভ্রমণের ইতিহাসও শিক্ষা:</strong> </h4>
<p>আনুষ্ঠানিক শিক্ষার আগে, প্রাচীনকালে ভ্রমণ ছিল শিক্ষার অন্যতম মাধ্যম। সেকালে মানুষ জ্ঞান আহরণের প্রয়োজনে দেশভ্রমণে বেরিয়ে পড়তেন। বিখ্যাত পর্যটকদের কথা আমরা জানি– চীনের পরিব্রাজক হউয়েন সাং, আরব পরিব্রাজক ইবনে বতুতা, বিশ্বজয়ী আলেকজান্ডার এঁরা সবাই ভারতবর্ষ ভ্রমণে এসেছিল।তাঁদের অনেকেই ভ্রমণবৃত্তান্ত লিখেছেন। সেসব বৃত্তান্তে ইতিহাসের অনেক তথ্য জানা যায়। প্রাচীনকালে যোগাযোগ ব্যবস্থা ছিল অনুন্নত। তবু পরিব্রাজকরা হাজার প্রতিকূলতা অতিক্রম করে দেশ ভ্রমণে বেরিয়েছেন, অজানাকে জানার প্রয়োজনে পৃথিবীর এক প্রান্ত থেকে অন্যপ্রান্তে রেখেছেন তাঁদের পদচিহ্ন।আধুনিক যুগে উন্নত যোগাযোগ ব্যবস্থা দেশভ্রমণকে একেবারে সহজসাধ্য করে দিয়েছে। এখন আমরা খুব সহজে অল্পসময়ের মধ্যে পৃথিবীর একপ্রান্ত থেকে আরেক প্রান্তে ভ্রমণ করতে পারি।</p>



<h4><strong>শিক্ষার মাধ্যম হিসেবে দেশভ্রমণ:</strong> </h4>
<p>শিক্ষার মাধ্যমে মানুষের দৃষ্টিভঙ্গি প্রসারিত হয়। আর এক্ষেত্রে দেশভ্রমণ গুরুত্বপূর্ণ ভূমিকা পালন করে থাকে। কেননা দেশভ্রমণের মাধ্যমেই কোনো শিক্ষার্থী সভ্যতা, সংস্কৃতি, ইতিহাস, দর্শন, বিজ্ঞান প্রভৃতি বিষয়ের প্রত্যক্ষ জ্ঞান লাভ করে থাকে এবং সত্যিকারের আলোকিত মানুষ হয়। বহির্বিশ্বকে নিজের চোখে দেখে যে জ্ঞান এবং অভিজ্ঞতা অর্জিত হয়, প্রাচীর ঘেরা বিদ্যায়তনে তা অনেক সময় অর্জন করা সম্ভব হয় না। দেশ ভ্রমণের মাধ্যমে আমাদের অধীত বিদ্যা পূর্ণ হয়ে ওঠে। যেমন: ইতিহাস, ভূগোল এবং পরিবেশ বিজ্ঞানের বইতে এমন অমন অনেক ঐতিহাসিক স্থানের উল্লেখ আছে, সেগুলি যদি নিজ চোখে দেখি ,তখন প্রাচীন ইতিহাস আমাদের চোখে জীবন্ত হয়ে ওঠে। সে জন্য আধুনিক শিক্ষা ব্যবস্থায় শিক্ষামূলক ভ্রমণকে বিশেষ গুরুত্ব দেওয়া হয়।</p>



<h4><strong>আনন্দের জন্য ভ্রমণ:</strong></h4>
<p> ভ্রমণ মানুষের মনে নিয়ে আসে নতুন আনন্দের বন্যা। বাইরে প্রসারিত পৃথিবী, তার বৈচিত্র্য নৈসর্গিক শোভা, মানুষের বৈচিত্র্যময় জীবনযাপন দেখে মন একটা ভিন্নতর স্বাদ পায়। শুষ্ক মন সজীব হয়ে ওঠে।সংসারের সীমাবদ্ধ জীবন আর দৈনন্দিন কর্মব্যস্ততার মাঝে হাফিয়ে ওঠে। ক্ষুদ্রতা, সংকীর্ণতায় মানুষ হারিয়ে ফেলে মনের ঐশ্বর্য। বিরূপ বাস্তবতার কারণে অনেক সময় মানুষের মন হয় রক্ষ, বিতৃষ্ণ হয়ে উঠতে পারে।ভ্রমণ মানুষকে এসব থেকে মুক্তি দিতে পারে,দিতে পারে প্রয়োজনীয় শুশ্রূষা। একটা নির্দিষ্ট স্থানে দীর্ঘকাল আবদ্ধ থাকলে মানুষের হৃদয় ও মন সংকুচিত হয়ে যায়। চিত্তের স্বাভাবিক প্রসারতা ব্যাহত হয়। দেশ ভ্রমণের আনন্দই মানুষকে এসব সংকীর্ণতা থেকে মুক্তি দিতে পারে।</p>



<h4><strong>দেশভ্রমণের উপকারীতা:</strong> </h4>
<p>দেশভ্রমণের ফলে নানা শ্রেণি ও পেশার লোকের সাথে পরিচিত হওয়া যায়। আবার বিভিন্ন দেশের মানুষের আচার-ব্যবহার, চাল-চলন, পোশাক-পরিচ্ছদ, রীতি-নীতি, সমাজ-সংস্কৃতি, ভাষা, শিক্ষা, শিল্পকলা ও জীবনধারণের পদ্ধতি সম্পর্কে জ্ঞান লাভ করা যায়। তাই বলা যায় ভ্রমণের মাধ্যমে মানুষ আত্মকেন্দ্রিকতার জগৎ অতিক্রম করে বৃহত্তর জগতে প্রবেশ করে।</p>



<h4><strong>ভ্রমণে অর্জিত হয় বাস্তব অভিজ্ঞতা:</strong> </h4>
<p>দেশ-বিদেশ ভ্রমণে যে-শিক্ষা হয় সে-শিক্ষা বই পড়ে আয়ত্ত করা যায় না। অনেক পণ্ডিত ব্যক্তি অপেক্ষা একজন ভ্রমণকারী জগৎ ও জীবন সম্বন্ধে অনেক বেশি জানেন। কারণ পুঁথি-পুস্তকে যা আমরা পড়ি তা প্রাণহীন অবস্থায় থেকে যায়। কিন্তু যখন আমরা ভ্রমণে নানা দেশ ও জাতির সাক্ষাৎ পরিচয় পাই, তখন বইয়ের জগৎ আমাদের সামনে প্রাণরসের সজীবিত হয়ে ওঠে। যেসব দেশ ও মানুষ সম্বন্ধে বইতে পড়ে মনে রাখতে প্রাণান্ত হতে হয়, তাদের সাথে একবার চাক্ষুষ পরিচয় হলে মনের মধ্যে চিরকাল তা জাগরুক হয়ে থাকবে। ইতিহাসে যাদের কীর্তি মনকে নাড়া দিতে পারেনি, তাঁদের</p>



<h4><strong>ভ্রমণ থেকে শিক্ষা:</strong> </h4>
<p>আবার প্রশান্ত মহাসাগরের কোনো অজ্ঞাত দ্বীপে অথবা কোনো দুর্গত উপত্যকায় গেলে দেখা যায় ঐসব জায়গায় মানুষ আধুনিক সভ্যতার সর্বপ্রকার স্পর্শ থেকে আত্মরক্ষা করে নিশ্চিন্ত আরামে দিন কাটাচ্ছে।</p>



<h4><strong>ভ্রমণকাহিনী পাঠ:</strong> </h4>
<p>ভ্রমণের যে আনন্দ ও উপকার তা আংশিক পাওয়া যায় ভ্রমণকাহিনীতে। ভ্রমণকাহিনীর মধ্য দিয়ে এ পৃথিবীর কত বিচিত্র রহস্য ও আনন্দ সৌন্দর্যই না আমরা জানতে পারি। মার্কোপোলের ভ্রমণবৃত্তান্ত পড়ে প্রাচীন পৃথিবীর অজ্ঞাত পরিচয় জীবন আমাদের মানসগোচর হয়। রবীন্দ্রনাথের রাশিয়ার চিঠি, ড. সুনীতিকুমার চট্টোপাধ্যায়ের দ্বীপময় ভারত, মনোজ বসুর চীন দেখে এলাম, সৈয়দ মুজতবা আলীর দেশে বিদেশে ও জলে-ডাঙায়, মুহম্মদ আবদুল হাই-এর বিলেতে সাড়ে সাতশ দিন-প্রভৃতি বই পড়ে আমরা দেশভ্রমণের আনন্দ অনুভব করি। অন্নদাশংকর রায়ের পথে প্রবাসে বা জাপানে পড়ে আমরা বিলেত ও ফ্রান্স তথা সমগ্র ইউরোপ ও জাপানের সংস্কৃতি ও সভ্যতার মূল মর্মবাণী সম্পর্কে জ্ঞান লাভ করি। তবে দেশ-বিদেশের ভ্রমণকাহিনী পড়ে যতই জ্ঞান লাভ করা যাক না কেন প্রত্যক্ষভাবে ও বাস্তবে দেশভ্রমণ না করলে কোনো জ্ঞানই সম্পূর্ণ হয় না। তাই দেশভ্রমণের জন্য গুরুত্ব আরোপ করে পবিত্র কুরআনে বলা হয়েছে-’তোমরা পৃথিবী ভ্রমণ কর’।</p>



<h4><strong>দেশভ্রমণের অপকারিতা:</strong> </h4>
<p>দেশভ্রমণের অনেক সুফল থাকা সত্ত্বেও এর কিছুটা অপকারিতা রয়েছে। অত্যধিক ভ্রমণ বা উদ্দেশ্যবিহীন ভ্রমণ বা উদ্দেশ্যবিহীন ভ্রমণ বর্জনীয় অতিরিক্ত ভ্রমণ স্বাস্থ্যহানি ঘটায় শুধু ভ্রমণের উদ্দেশ্য নয়- একটি মহৎ উদ্দেশ্য নিয়ে দেশ ভ্রমণ করা উচিত। প্রলোভন থেকে আত্মরক্ষার ক্ষমতা নেই এমন ব্যক্তির দেশ ভ্রমণ করা উচিত নয়। অনেকে অতিরিক্ত দেশ ভ্রমণ করে সেসব দেশের অপসংস্কৃতির জোয়ারে গা ভাসিয়ে দিয়ে নৈতিক চরিত্রের অধঃপতন ঘটায়।</p>



<h4><strong>বিভিন্ন মনীষীদের দেশভ্রমণ:</strong> </h4>
<p>জ্ঞানার্জন, সম্পদ আহরণ, ধর্মপ্রচার ও রাজ্য জয় ইত্যাদি কারণে অনেক পর্যটক দেশভ্রমণ করেছেন। কলম্বাস ভারতের সাথে ইউরোপের একটি সমুদ্র পথ আবিষ্কার করতে চেয়েছিলেন। কিন্তু তিনি আমেরিকা মহাদেশ আবিষ্কার করে ফেলেন। গ্রিক রাজদূত মেগাসস্থিনিস চন্দ্রগুপ্তের আমলে ভারতবর্ষে এসেছিলেন। তিনি এদেশের বিভিন্ন রাজনৈতিক, অর্থনৈতিক, সামাজিক ও সাংস্কৃতিক ঘটনা লিপিবদ্ধ করেছিলেন। ১৩৩৬ সালে ইবনে বতুতা আফ্রিকার মরক্কো থেকে মুহাম্মদ বিন তুঘলকের আমলে ভারতবর্ষে এসেছিলেন। এছাড়াও দুঃসাহসিক পর্যটক মার্কো পোলো, লিভিং স্টোন, ক্যাপ্টেন কুক, এন্ডারসনসহ অনেকেই দেশ আবিষ্কারের নেশায় জীবনের মায়া ত্যাগ করেছিলেন। দেশভ্রমণই পারে কোনো দেশ সম্পর্কে বাস্তব চিত্র তুলে ধরতে। তাই আমরা পৃথিবীর বিভিন্ন ভ্রমণ-প্রেমী মনীষীদের কাছ থেকে দেশভ্রমণের জন্য উৎসাহিত হই।</p>



<h4><strong>প্রাচীনকালের দেশভ্রমণ:</strong> </h4>
<p>প্রাচীনকালে পরিবহন ও যোগাযোগ ব্যবস্থা এতটা উন্নত ছিল না। সমুদ্রে তখন পালের জাহাজ চলত, স্থলপথে অশ্বরোহন বা পদব্রজেই তারা দেশ ভ্রমণ করত। আর আকাশ পথে ভ্রমণের কথা তারা ভাবতেও পারত না। কাজেই প্রাচীনকালে দেশ ভ্রমণ ছিল কঠিন ও কষ্টসাধ্য। একমাত্র দুঃসাহসী, কষ্টসহিষ্ণু অ অদম্য জ্ঞান পিপাসু ব্যক্তিরাই তখনকার দিনে দেশ ভ্রমণ করত।</p>



<h4><strong>উন্নত দেশের ভ্রমণপ্রিয় মানুষ:</strong> </h4>
<p>উন্নত দেশের মানুষ সাধারণত বেশি ভ্রমণপ্রিয় হয়ে থাকে। তারা শীতকালে দেশভ্রমণের জন্য বের হয়ে পড়ে। আবার উন্নত দেশের ছাত্ররাও ভ্রমণ প্রিয় হয়। তারা শিক্ষা জীবনের ফাঁকে ফাঁকে সুযোগ পেলেই ভ্রমণে বের হয়ে যায়। এই সব ভ্রমণগুলোই তাদের জীবনের বাস্তব অভিজ্ঞতা অর্জনে সাহায্য করে। এ ভাবেই উন্নত দেশের ভ্রমণপ্রিয় লোকেরা ভ্রমণের মাধ্যমে নানা অভিজ্ঞতা অর্জন করে এবং জীবনকে সুন্দরভাবে গড়ে তোলে।</p>



<h4><strong>বর্তমানে দেশভ্রমণ:</strong> </h4>
<p>বর্তমানে পরিবহন ব্যবস্থা উন্নত হয়েছে। বিজ্ঞানের অবদানে আজ আকাশ পথে, স্থল পথে ও নৌ পথে বিশ্বের বিভিন্ন দেশে যাওয়ার পথ সুগম হয়েছে। অর্থনৈতিক সামর্থ্য থাকলে এখন যে কোনো দেশে কয়েক ঘণ্টার ব্যবধানে পৌঁছে যাওয়া যায়। দেশ ভ্রমণ এখন খুব আরামদায়ক ও আনন্দদায়ক। তাই বর্তমানে ভ্রমণের গণ্ডি হয়েছে ব্যাপক ও প্রসারিত।</p>



<h4><strong>দেশভ্রমণ ও বাংলাদেশ:</strong> </h4>
<p>বাংলাদেশ একটি প্রাচীন দেশ। এর রয়েছে হাজার বছরের পুরানো ইতিহাস ও ঐতিহ্য। বাংলাদেশ এই প্রাচীনত্বের জন্য সারাবিশ্বে পরিচিত। বিভিন্ন সময় বিভিন্ন রাজাদের পৃষ্ঠপোষকতায় এই দেশে বিভিন্ন সাংস্কৃতিক ধারা দারুণভাবে উন্নতি লাভ করেছে। দেশের সমৃদ্ধ ইতিহাস ও ঐতিহ্য প্রাচীনকাল থেকেই নানা পর্যটকদের আকর্ষণ করে আসছে। বর্তমানে বাংলাদেশের পর্যটনকে শিল্প হিসেবে ঘোষণা করা হয়েছে। বাংলাদেশের পর্যটন স্থান এবং পুরাকীর্তিগুলো দেখার জন্য প্রতি বছরই বিদেশি পর্যটকরা পাড়ি জমাচ্ছে।</p>



<h4><strong>বাংলাদেশের পর্যটন স্থানসমূহ:</strong> </h4>
<p>বাংলাদেশের পর্যটন স্থানসমূহের মধ্যে অন্যতম হলো সেন্টমার্টিন দ্বীপ। এটি বাংলাদেশের সর্ব দক্ষিণে বঙ্গোপসাগরের উত্তর-পূর্বাংশে অবস্থিত একটি প্রবাল দ্বীপ। এখানে বছরজুড়ে পৃথিবীর নানা দেশের বহু মানুষের ভিড় লেগে থাকে। বিশ্বের দীর্ঘতম সমুদ্র সৈকত এবং বাংলাদেশের অন্যতম পর্যটন এলাকা হলো কক্সবাজার সমুদ্র সৈকত। এখানেও বিদেশি পর্যটকদের ভিড় লেগেই থাকে। এছাড়াও রয়েছে খুলনা জেলার সুন্দরবন, পার্বত্য চট্টগ্রামের পাহাড়ি অঞ্চল, সিলেটের তামাবিল, চা বাগান, জাফলং এবং চট্টগ্রামের ফয়েজ লেক প্রভৃতি। এগুলো পর্যটকদের কাছে আকর্ষণীয় জায়গা হিসেবে স্বীকৃত।</p>



<h4><strong>বাংলাদেশের পুরাকীর্তি সমূহ:</strong></h4>
<p> বাংলাদেশে অনেক দর্শনীয় পুরাকীর্তি রয়েছে, যেগুলো ভ্রমণকারীদের নানাভাবে আকর্ষণ করে থাকে। নওগাঁ জেলার পাহাড়পুর বৌদ্ধবিহার বা সোমপুর বিহার বৌদ্ধ সংস্কৃতির ধ্বংসাবশেষ যা সত্যিই দেখার মতো। কুমিল্লা জেলার শালবন বৌদ্ধ বিহারও ভ্রমণকারীদের নিকট অতি প্রিয় স্থান। এছাড়াও রয়েছে নরসিংদীর উয়ারী বটেশ্বর, বাগেরহাটের ষাটগম্বুজ মসজিদ, বগুড়ার মহাস্থানগড়, ঢাকার আহসান মঞ্জিল, লালবাগ কেল্লা, কার্জন হল, ঢাকেশ্বরী মন্দির প্রভৃতি। এই পুরাকীর্তিগুলোও ভ্রমণকারীদের মনোযোগ আকর্ষণ করে।</p>



<h4><strong>উপসংহার:</strong> </h4>
<p>ভ্রমণ মানুষের স্বভাবসিদ্ধ।সুদূরের আকর্ষণে মানুষ প্রাচীনকাল থেকেই দেশান্তরের অভিযাত্রী হয়েছে। অজানাকে জানা, অচেনাকে চেনার দুর্বার আকর্ষণে ছুটে গেছে বিপুলা পৃথিবীর একপ্রান্ত থেকে অন্য প্রান্তে। বর্তমানকালে পৃথিবীর প্রায় সকল শ্রেণির মানুষের কাছে দেশভ্রমণ বিষয়টি গুরুত্ব পাচ্ছে। আধুনিক সভ্যতার যাঁতাকলে মানুষের জীবন জটিল ও কঠিন হয়ে পড়ছে। এতে মানুষের মধ্যে নানা ধরণের একঘেয়েমি মনোভাব ও ক্লান্তিবোধ কাজ করে। আর এই সব একঘেয়েমি ও ক্লান্তিকর জীবনে ভ্রমণই একমাত্র শান্তি দিতে পারে। এ ভ্রমণ মানুষকে যেমন আনন্দ দিয়েছে, তেমনি নিত্য নতুন অভিজ্ঞতা সঞ্চয় করেছে মানুষ দেশ ভ্রমণের মাধ্যমে। দেশভ্রমণের তীব্র বাসনাই প্রকাশ পেয়েছে কাজী নজরুল ইসলামের সংকল্প কবিতায়ঃ- “থাকব না ক বদ্ধ ঘরে, দেখব এবার জগৎটাকে। কেমন করে ঘুরছে মানুষ যুগান্তরের ঘূর্ণিপাকে।” তাই আমাদের জীবনকে সুন্দরভাবে গড়ে তুলতে হলে এবং মনকে সজীব রাখতে হলে ভ্রমণের প্রয়োজনীয়তা অপরিসীম।</p>
</div><p><a class="a2a_button_facebook" href="https://www.addtoany.com/add_to/facebook?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25a6%25e0%25a7%2587%25e0%25a6%25b6%25e0%25a6%25ad%25e0%25a7%258d%25e0%25a6%25b0%25e0%25a6%25ae%25e0%25a6%25a3-%25e0%25a6%25b0%25e0%25a6%259a%25e0%25a6%25a8%25e0%25a6%25be&amp;linkname=%E0%A6%A6%E0%A7%87%E0%A6%B6%E0%A6%AD%E0%A7%8D%E0%A6%B0%E0%A6%AE%E0%A6%A3" title="Facebook" rel="nofollow noopener" target="_blank"></a><a class="a2a_button_twitter" href="https://www.addtoany.com/add_to/twitter?linkurl=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25a6%25e0%25a7%2587%25e0%25a6%25b6%25e0%25a6%25ad%25e0%25a7%258d%25e0%25a6%25b0%25e0%25a6%25ae%25e0%25a6%25a3-%25e0%25a6%25b0%25e0%25a6%259a%25e0%25a6%25a8%25e0%25a6%25be&amp;linkname=%E0%A6%A6%E0%A7%87%E0%A6%B6%E0%A6%AD%E0%A7%8D%E0%A6%B0%E0%A6%AE%E0%A6%A3" title="Twitter" rel="nofollow noopener" target="_blank"></a><a class="a2a_dd addtoany_share_save addtoany_share" href="https://www.addtoany.com/share#url=http%3A%2F%2Flocalhost%2Frochonastore%2F%25e0%25a6%25a6%25e0%25a7%2587%25e0%25a6%25b6%25e0%25a6%25be%25e0%25a6%25a4%25e0%25a7%258d%25e0%25a6%25ae%25e0%25a6%25ac%25e0%25a7%258b%25e0%25a6%25a7%25e0%25a6%2595%2F%25e0%25a6%25a6%25e0%25a7%2587%25e0%25a6%25b6%25e0%25a6%25ad%25e0%25a7%258d%25e0%25a6%25b0%25e0%25a6%25ae%25e0%25a6%25a3-%25e0%25a6%25b0%25e0%25a6%259a%25e0%25a6%25a8%25e0%25a6%25be&#038;title=%E0%A6%A6%E0%A7%87%E0%A6%B6%E0%A6%AD%E0%A7%8D%E0%A6%B0%E0%A6%AE%E0%A6%A3" data-a2a-url="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be" data-a2a-title="দেশভ্রমণ"></a></p><p>The post <a rel="nofollow" href="https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be">দেশভ্রমণ</a> appeared first on <a rel="nofollow" href="http://rochonastore.github.io/">রচনা স্টোর</a>.</p>
]]></content:encoded>
							<wfw:commentRss>https://rochonastore.github.io/%e0%a6%a6%e0%a7%87%e0%a6%b6%e0%a6%be%e0%a6%a4%e0%a7%8d%e0%a6%ae%e0%a6%ac%e0%a7%8b%e0%a6%a7%e0%a6%95/%e0%a6%a6%e0%a7%87%e0%a6%b6%e0%a6%ad%e0%a7%8d%e0%a6%b0%e0%a6%ae%e0%a6%a3-%e0%a6%b0%e0%a6%9a%e0%a6%a8%e0%a6%be/feed</wfw:commentRss>
		<slash:comments>0</slash:comments>
							</item>
	</channel>
</rss>
